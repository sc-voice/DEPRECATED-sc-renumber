<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.3">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.3. Tatiyanaya Asaṅgahitenasaṅgahitapadaniddesa</i></a></h1>
</div>
<p><a data-ref="sc1, pts-vp-pli36, ms31Dht_228, msdiv179"><i>Vedanākkhandhena ye dhammā …</i></a> <a><i>saññākkhandhena ye dhammā …</i></a> <a><i>saṅkhārakkhandhena ye dhammā …</i></a> <a><i>samudayasaccena ye dhammā …</i></a> <a><i>maggasaccena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc2, ms31Dht_229, msdiv180"><i>Nirodhasaccena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā catūhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc3, ms31Dht_230, msdiv181"><i>Jīvitindriyena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā asaṅkhataṃ khandhato ṭhapetvā dvīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc4, pts-vp-pli37, ms31Dht_231, msdiv182"><i>Itthindriyena ye dhammā …</i></a> <a><i>purisindriyena ye dhammā …</i></a> <a><i>sukhindriyena ye dhammā …</i></a> <a><i>dukkhindriyena ye dhammā …</i></a> <a><i>somanassindriyena ye dhammā …</i></a> <a><i>domanassindriyena ye dhammā …</i></a> <a><i>upekkhindriyena ye dhammā …</i></a> <a><i>saddhindriyena ye dhammā …</i></a> <a><i>vīriyindriyena ye dhammā …</i></a> <a><i>satindriyena ye dhammā …</i></a> <a><i>samādhindriyena ye dhammā …</i></a> <a><i>paññindriyena ye dhammā …</i></a> <a><i>anaññātaññassāmītindriyena ye dhammā …</i></a> <a><i>aññindriyena ye dhammā …</i></a> <a><i>aññātāvindriyena ye dhammā …</i></a> <a><i>avijjāya ye dhammā …</i></a> <a><i>avijjāpaccayā saṅkhārena ye dhammā …</i></a> <a><i>saḷāyatanapaccayā phassena ye dhammā …</i></a> <a><i>phassapaccayā vedanāya ye dhammā …</i></a> <a><i>vedanāpaccayā taṇhāya ye dhammā …</i></a> <a data-var="upādānapaccayā kammabhavena (sya-all)"><i>taṇhāpaccayā upādānena ye dhammā …</i></a> <a><i>kammabhavena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc5, ms31Dht_232, msdiv183"><i>Jātiyā ye dhammā …</i></a> <a><i>jarāya ye dhammā …</i></a> <a><i>maraṇena ye dhammā …</i></a> <a><i>jhānena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā asaṅkhataṃ khandhato ṭhapetvā dvīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc6, ms31Dht_233, msdiv184"><i>Sokena ye dhammā …</i></a> <a><i>dukkhena ye dhammā …</i></a> <a><i>domanassena ye dhammā …</i></a> <a><i>upāyāsena ye dhammā …</i></a> <a><i>satipaṭṭhānena ye dhammā …</i></a> <a><i>sammappadhānena ye dhammā …</i></a> <a><i>appamaññāya ye dhammā …</i></a> <a><i>pañcahi indriyehi ye dhammā …</i></a> <a><i>pañcahi balehi ye dhammā …</i></a> <a><i>sattahi bojjhaṅgehi ye dhammā …</i></a> <a><i>ariyena aṭṭhaṅgikena maggena ye dhammā …</i></a> <a><i>phassena ye dhammā …</i></a> <a><i>vedanāya ye dhammā …</i></a> <a><i>saññāya ye dhammā …</i></a> <a><i>cetanāya ye dhammā …</i></a> <a><i>adhimokkhena ye dhammā …</i></a> <a><i>manasikārena ye dhammā …</i></a> <a><i>hetūhi dhammehi ye dhammā …</i></a> <a><i>hetūhi ceva sahetukehi ca dhammehi ye dhammā …</i></a> <a><i>hetūhi ceva hetusampayuttehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc7, ms31Dht_234, msdiv185"><i>Appaccayehi dhammehi ye dhammā …</i></a> <a><i>asaṅkhatehi dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā catūhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc8, pts-vp-pli38, ms31Dht_235, msdiv186"><i>Āsavehi dhammehi ye dhammā …</i></a> <a><i>āsavehi ceva sāsavehi ca dhammehi ye dhammā …</i></a> <a><i>āsavehi ceva āsavasampayuttehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …</i></a> <a><i>te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc9, ms31Dht_236, msdiv187"><i>Saṃyojanehi …</i></a> <a><i>ganthehi …</i></a> <a><i>oghehi …</i></a> <a><i>yogehi …</i></a> <a><i>nīvaraṇehi …</i></a> <a><i>parāmāsehi dhammehi ye dhammā …</i></a> <a><i>parāmāsehi ceva parāmaṭṭhehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …</i></a> <a><i>te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc10, ms31Dht_237, msdiv188"><i>Cetasikehi dhammehi ye dhammā …</i></a> <a><i>cittasampayuttehi dhammehi ye dhammā …</i></a> <a><i>cittasaṃsaṭṭhehi dhammehi ye dhammā …</i></a> <a><i>cittasaṃsaṭṭhasamuṭṭhānehi dhammehi ye dhammā …</i></a> <a><i>cittasaṃsaṭṭhasamuṭṭhānasahabhūhi dhammehi ye dhammā …</i></a> <a><i>cittasaṃsaṭṭhasamuṭṭhānānuparivattīhi dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā asaṅkhataṃ khandhato ṭhapetvā ekena khandhena ekenāyatanena ekāya dhātuyā saṅgahitā.</i></a></p>
<p><a data-ref="sc11, ms31Dht_238, msdiv189"><i>Cittasahabhūhi dhammehi ye dhammā …</i></a> <a><i>cittānuparivattīhi dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā na kehici khandhehi ekenāyatanena ekāya dhātuyā saṅgahitā.</i></a></p>
<p><a data-ref="sc12, ms31Dht_239, msdiv190"><i>Upādānehi dhammehi ye dhammā …</i></a> <a><i>kilesehi dhammehi ye dhammā …</i></a> <a><i>kilesehi ceva saṃkilesikehi ca dhammehi ye dhammā …</i></a> <a><i>kilesehi ceva saṃkiliṭṭhehi ca dhammehi ye dhammā …</i></a> <a><i>kilesehi ceva kilesasampayuttehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</i></a></p>
<blockquote class="gatha">
<p><a data-var="imā dve gāthāyo potthakesu natthi (sya-all, pts-vp-pli1ed)" data-ref="sc13, ms31Dht_240"><i>Tayo khandhā tathā saccā,</i></a><br>
<a><i>indriyāni ca soḷasa;</i></a><br>
<a><i>Padāni paccayākāre,</i></a><br>
<a><i>cuddasūpari cuddasa.</i></a></p>
<p><a data-ref="sc14, ms31Dht_241"><i>Samatiṃsa padā honti,</i></a><br>
<a><i>gocchakesu dasasvatha;</i></a><br>
<a data-var="cūḷantaradukā → cullantaradukā (bj)"><i>Duve cūḷantaradukā,</i></a><br>
<a><i>aṭṭha honti mahantarāti. [90]</i></a></p>
</blockquote>
<p class="endsection"><a data-ref="sc15, ms31Dht_242"><i>Asaṅgahitena saṅgahitapadaniddeso tatiyo.</i></a></p>
</article>
</section>
</div>
</body>
</html>
