<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.14">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.14. Cuddasamanaya Vippayuttenasaṅgahitāsaṅgahitapadaniddesa</i></a></h1>
</div>
<h2><a><i>2.14.1. Khandhādi</i></a></h2>
<p><a data-ref="sc1, pts-vp-pli98, ms31Dht_577, msdiv456"><i>Rūpakkhandhena ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc2, ms31Dht_578, msdiv457"><i>Vedanākkhandhena ye dhammā …</i></a> <a><i>saññākkhandhena ye dhammā …</i></a> <a><i>saṅkhārakkhandhena ye dhammā …</i></a> <a><i>viññāṇakkhandhena ye dhammā …</i></a> <a><i>manāyatanena ye dhammā …</i></a> <a><i>manindriyena ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc3, ms31Dht_579, msdiv458"><i>Cakkhāyatanena ye dhammā …pe…</i></a> <a><i>phoṭṭhabbāyatanena ye dhammā …</i></a> <a><i>cakkhudhātuyā ye dhammā …pe…</i></a> <a><i>phoṭṭhabbadhātuyā ye dhammā vippayuttā …pe…</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc4, pts-vp-pli99, ms31Dht_580, msdiv459"><i>Cakkhuviññāṇadhātuyā ye dhammā …</i></a> <a><i>sotaviññāṇadhātuyā ye dhammā …</i></a> <a><i>ghānaviññāṇadhātuyā ye dhammā …</i></a> <a><i>jivhāviññāṇadhātuyā ye dhammā …</i></a> <a><i>kāyaviññāṇadhātuyā ye dhammā …</i></a> <a><i>manodhātuyā ye dhammā …</i></a> <a><i>manoviññāṇadhātuyā ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi, ekāya dhātuyā asaṅgahitā.</i></a></p>
<h2><a><i>2.14.2. Saccādi</i></a></h2>
<p><a data-ref="sc5, ms31Dht_581, msdiv460"><i>Dukkhasaccena ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc6, ms31Dht_582, msdiv461"><i>Samudayasaccena ye dhammā …</i></a> <a><i>maggasaccena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc7, ms31Dht_583, msdiv462"><i>Nirodhasaccena ye dhammā …</i></a> <a><i>cakkhundriyena ye dhammā …</i></a> <a><i>kāyindriyena ye dhammā …</i></a> <a><i>itthindriyena ye dhammā …</i></a> <a><i>purisindriyena ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc8, pts-vp-pli100, ms31Dht_584, msdiv463"><i>Sukhindriyena ye dhammā …</i></a> <a><i>dukkhindriyena ye dhammā …</i></a> <a><i>somanassindriyena ye dhammā …</i></a> <a><i>domanassindriyena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc9, ms31Dht_585, msdiv464"><i>Upekkhindriyena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi pañcahi dhātūhi asaṅgahitā.</i></a></p>
<p><a data-ref="sc10, ms31Dht_586, msdiv465"><i>Saddhindriyena ye dhammā …</i></a> <a><i>vīriyindriyena ye dhammā …</i></a> <a><i>satindriyena ye dhammā …</i></a> <a><i>samādhindriyena ye dhammā …</i></a> <a><i>paññindriyena ye dhammā …</i></a> <a><i>anaññātaññassāmītindriyena ye dhammā …</i></a> <a><i>aññindriyena ye dhammā …</i></a> <a><i>aññātāvindriyena ye dhammā …</i></a> <a><i>avijjāya ye dhammā …</i></a> <a><i>avijjāpaccayā saṅkhārehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc11, ms31Dht_587, msdiv466"><i>Saṅkhārapaccayā viññāṇena ye dhammā …</i></a> <a><i>saḷāyatanapaccayā phassena ye dhammā …</i></a> <a><i>phassapaccayā vedanāya ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc12, ms31Dht_588, msdiv467"><i>Vedanāpaccayā taṇhāya ye dhammā …</i></a> <a><i>taṇhāpaccayā upādānena ye dhammā …</i></a> <a><i>kammabhavena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc13, pts-vp-pli101, ms31Dht_589, msdiv468"><i>Upapattibhavena ye dhammā …</i></a> <a><i>saññābhavena ye dhammā …</i></a> <a><i>pañcavokārabhavena ye dhammā vippayuttā …</i></a> <a><i>te dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā.</i></a></p>
<p><a data-ref="sc14, ms31Dht_590, msdiv469"><i>Kāmabhavena ye dhammā vippayuttā …</i></a> <a><i>te dhammā catūhi khandhehi dvīhāyatanehi pañcahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi terasahi dhātūhi asaṅgahitā.</i></a></p>
<p><a data-ref="sc15, ms31Dht_591, msdiv470"><i>Rūpabhavena ye dhammā …</i></a> <a><i>asaññābhavena ye dhammā …</i></a> <a><i>ekavokārabhavena ye dhammā …</i></a> <a><i>paridevena ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc16, ms31Dht_592, msdiv471"><i>Arūpabhavena ye dhammā …</i></a> <a><i>nevasaññānāsaññābhavena ye dhammā …</i></a> <a><i>catuvokārabhavena ye dhammā …</i></a> <a><i>sokena ye dhammā …</i></a> <a><i>dukkhena ye dhammā …</i></a> <a><i>domanassena ye dhammā …</i></a> <a><i>upāyāsena ye dhammā …</i></a> <a><i>satipaṭṭhānena ye dhammā …</i></a> <a><i>sammappadhānena ye dhammā …</i></a> <a><i>iddhipādena ye dhammā …</i></a> <a><i>jhānena ye dhammā …</i></a> <a><i>appamaññāya ye dhammā …</i></a> <a><i>pañcahi indriyehi ye dhammā …</i></a> <a><i>pañcahi balehi ye dhammā …</i></a> <a><i>sattahi bojjhaṅgehi ye dhammā …</i></a> <a><i>ariyena aṭṭhaṅgikena maggena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h2><a><i>2.14.3. Phassādisattaka</i></a></h2>
<p><a data-ref="sc17, pts-vp-pli102, ms31Dht_593, msdiv472"><i>Phassena ye dhammā …</i></a> <a><i>vedanāya ye dhammā …</i></a> <a><i>saññāya ye dhammā …</i></a> <a><i>cetanāya ye dhammā …</i></a> <a><i>cittena ye dhammā …</i></a> <a><i>manasikārena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc18, ms31Dht_594, msdiv473"><i>Adhimokkhena ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi ekāya dhātuyā asaṅgahitā.</i></a></p>
<h2><a><i>2.14.4. Tika</i></a></h2>
<p><a data-ref="sc19, ms31Dht_595, msdiv474"><i>Kusalehi dhammehi ye dhammā …</i></a> <a><i>akusalehi dhammehi ye dhammā …</i></a> <a><i>sukhāya vedanāya sampayuttehi dhammehi ye dhammā …</i></a> <a><i>dukkhāya vedanāya sampayuttehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc20, ms31Dht_596, msdiv475"><i>Abyākatehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā. (1)</i></a></p>
<p><a data-ref="sc21, ms31Dht_597, msdiv476"><i>Adukkhamasukhāya vedanāya sampayuttehi dhammehi ye dhammā …</i></a> <a><i>vipākehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi pañcahi dhātūhi asaṅgahitā. (2)</i></a></p>
<p><a data-ref="sc22, pts-vp-pli103, ms31Dht_598, msdiv477"><i>Vipākadhammadhammehi ye dhammā …</i></a> <a><i>saṃkiliṭṭhasaṃkilesikehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc23, ms31Dht_599, msdiv478"><i>Nevavipākanavipākadhammadhammehi ye dhammā …</i></a> <a><i>anupādinnupādāniyehi dhammehi ye dhammā …</i></a> <a><i>anupādinnaanupādāniyehi dhammehi ye dhammā …</i></a> <a><i>asaṃkiliṭṭhaasaṃkilesikehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā. (3)</i></a></p>
<p><a data-var="Upādinnupādāniyehi → upadinnupādāniyehi (bj)" data-ref="sc24, ms31Dht_600, msdiv479"><i>Upādinnupādāniyehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā. (4)</i></a></p>
<p><a data-ref="sc25, ms31Dht_601, msdiv480"><i>Asaṃkiliṭṭhasaṃkilesikehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā. (5)</i></a></p>
<p><a data-ref="sc26, ms31Dht_602, msdiv481"><i>Savitakkasavicārehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi ekāya dhātuyā asaṅgahitā.</i></a></p>
<p><a data-ref="sc27, pts-vp-pli104, ms31Dht_603, msdiv482"><i>Avitakkavicāramattehi dhammehi ye dhammā …</i></a> <a><i>pītisahagatehi dhammehi ye dhammā …</i></a> <a><i>sukhasahagatehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-var="Avitakkaavicārehi → avitakkāvicārehi (sya-all); avitakkavicārehi (pts-vp-pli1)" data-ref="sc28, ms31Dht_604, msdiv483"><i>Avitakkaavicārehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā. (6)</i></a></p>
<p><a data-ref="sc29, ms31Dht_605, msdiv484"><i>Upekkhāsahagatehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi pañcahi dhātūhi asaṅgahitā. (7)</i></a></p>
<p><a data-ref="sc30, ms31Dht_606, msdiv485"><i>Dassanena pahātabbehi dhammehi ye dhammā …</i></a> <a><i>bhāvanāya pahātabbehi dhammehi ye dhammā …</i></a> <a><i>dassanena pahātabbahetukehi dhammehi ye dhammā …</i></a> <a><i>bhāvanāya pahātabbahetukehi dhammehi ye dhammā …</i></a> <a><i>ācayagāmīhi dhammehi ye dhammā …</i></a> <a><i>apacayagāmīhi dhammehi ye dhammā …</i></a> <a><i>sekkhehi dhammehi ye dhammā …</i></a> <a><i>asekkhehi dhammehi ye dhammā …</i></a> <a><i>mahaggatehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc31, pts-vp-pli105, ms31Dht_607, msdiv486"><i>Neva dassanena na bhāvanāya pahātabbehi dhammehi ye dhammā …</i></a> <a><i>neva dassanena na bhāvanāya pahātabbahetukehi dhammehi ye dhammā …</i></a> <a><i>nevācayagāmināpacayagāmīhi dhammehi ye dhammā …</i></a> <a><i>nevasekkhanāsekkhehi dhammehi ye dhammā …</i></a> <a><i>parittehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc32, ms31Dht_608, msdiv487"><i>Appamāṇehi dhammehi ye dhammā …</i></a> <a><i>paṇītehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc33, ms31Dht_609, msdiv488"><i>Parittārammaṇehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi dvādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi chahi dhātūhi asaṅgahitā.</i></a></p>
<p><a data-ref="sc34, ms31Dht_610, msdiv489"><i>Mahaggatārammaṇehi dhammehi ye dhammā …</i></a> <a><i>appamāṇārammaṇehi dhammehi ye dhammā …</i></a> <a><i>hīnehi dhammehi ye dhammā …</i></a> <a><i>micchattaniyatehi dhammehi ye dhammā …</i></a> <a><i>sammattaniyatehi dhammehi ye dhammā …</i></a> <a><i>maggārammaṇehi dhammehi ye dhammā …</i></a> <a><i>maggahetukehi dhammehi ye dhammā …</i></a> <a><i>maggādhipatīhi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc35, pts-vp-pli106, ms31Dht_611, msdiv490"><i>Majjhimehi dhammehi ye dhammā …</i></a> <a><i>aniyatehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā. (8–16)</i></a></p>
<p><a data-ref="sc36, ms31Dht_612, msdiv491"><i>Uppannehi dhammehi ye dhammā …</i></a> <a><i>anuppannehi dhammehi ye dhammā …</i></a> <a><i>uppādīhi dhammehi ye dhammā …</i></a> <a><i>atītehi dhammehi ye dhammā …</i></a> <a><i>anāgatehi dhammehi ye dhammā …</i></a> <a><i>paccuppannehi dhammehi ye dhammā …</i></a> <a><i>ajjhattehi dhammehi ye dhammā …</i></a> <a><i>bahiddhāhi dhammehi ye dhammā …</i></a> <a><i>sanidassanasappaṭighehi dhammehi ye dhammā …</i></a> <a><i>anidassanasappaṭighehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc37, ms31Dht_613, msdiv492"><i>Atītārammaṇehi dhammehi ye dhammā …</i></a> <a><i>anāgatārammaṇehi dhammehi ye dhammā …</i></a> <a><i>ajjhattārammaṇehi dhammehi ye dhammā …</i></a> <a><i>bahiddhārammaṇehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc38, ms31Dht_614, msdiv493"><i>Paccuppannārammaṇehi dhammehi ye dhammā …</i></a> <a><i>ajjhattabahiddhārammaṇehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi dvādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi chahi dhātūhi asaṅgahitā. (17–22)</i></a></p>
<h2><a><i>2.14.5. Duka</i></a></h2>
<h3><a><i>2.14.5.1. Hetugocchaka</i></a></h3>
<p><a data-ref="sc39, pts-vp-pli107, ms31Dht_615, msdiv494"><i>Hetūhi dhammehi ye dhammā …</i></a> <a><i>sahetukehi dhammehi ye dhammā …</i></a> <a><i>hetusampayuttehi dhammehi ye dhammā …</i></a> <a><i>hetūhi ceva sahetukehi ca dhammehi ye dhammā …</i></a> <a><i>sahetukehi ceva na ca hetūhi dhammehi ye dhammā …</i></a> <a><i>hetūhi ceva hetusampayuttehi ca dhammehi ye dhammā …</i></a> <a><i>hetusampayuttehi ceva na ca hetūhi dhammehi ye dhammā …</i></a> <a><i>na hetusahetukehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc40, ms31Dht_616, msdiv495"><i>Ahetukehi dhammehi ye dhammā …</i></a> <a><i>hetuvippayuttehi dhammehi ye dhammā …</i></a> <a><i>na hetuahetukehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.14.5.2. Cūḷantaraduka</i></a></h3>
<p><a data-ref="sc41, ms31Dht_617, msdiv496"><i>Appaccayehi dhammehi ye dhammā …</i></a> <a><i>asaṅkhatehi dhammehi ye dhammā …</i></a> <a><i>sanidassanehi dhammehi ye dhammā …</i></a> <a><i>sappaṭighehi dhammehi ye dhammā …</i></a> <a><i>rūpīhi dhammehi ye dhammā …</i></a> <a><i>lokuttarehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc42, ms31Dht_618, msdiv497"><i>Lokiyehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.14.5.3. Āsavagocchaka</i></a></h3>
<p><a data-ref="sc43, pts-vp-pli108, ms31Dht_619, msdiv498"><i>Āsavehi dhammehi ye dhammā …</i></a> <a><i>āsavasampayuttehi dhammehi ye dhammā …</i></a> <a><i>āsavehi ceva sāsavehi ca dhammehi ye dhammā …</i></a> <a><i>āsavehi ceva āsavasampayuttehi ca dhammehi ye dhammā …</i></a> <a><i>āsavasampayuttehi ceva no ca āsavehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc44, ms31Dht_620, msdiv499"><i>Sāsavehi dhammehi ye dhammā …</i></a> <a><i>āsavavippayuttehi dhammehi ye dhammā …</i></a> <a><i>sāsavehi ceva no ca āsavehi dhammehi ye dhammā …</i></a> <a><i>āsavavippayuttehi sāsavehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc45, ms31Dht_621, msdiv500"><i>Anāsavehi dhammehi ye dhammā …</i></a> <a><i>āsavavippayuttehi anāsavehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<h3><a><i>2.14.5.4–9. Saṃyojanagocchakādi</i></a></h3>
<p><a data-ref="sc46, ms31Dht_622, msdiv501"><i>Saṃyojanehi dhammehi ye dhammā …</i></a> <a><i>ganthehi dhammehi ye dhammā …</i></a> <a><i>oghehi dhammehi ye dhammā …</i></a> <a><i>yogehi dhammehi ye dhammā …</i></a> <a><i>nīvaraṇehi dhammehi ye dhammā …</i></a> <a><i>parāmāsehi dhammehi ye dhammā …</i></a> <a><i>parāmāsasampayuttehi dhammehi ye dhammā …</i></a> <a><i>parāmāsehi ceva parāmaṭṭhehi ca dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc47, pts-vp-pli109, ms31Dht_623, msdiv502"><i>Parāmaṭṭhehi dhammehi ye dhammā …</i></a> <a><i>parāmāsavippayuttehi dhammehi ye dhammā …</i></a> <a><i>parāmaṭṭhehi ceva no ca parāmāsehi dhammehi ye dhammā …</i></a> <a><i>parāmāsavippayuttehi parāmaṭṭhehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc48, ms31Dht_624, msdiv503"><i>Aparāmaṭṭhehi dhammehi ye dhammā …</i></a> <a><i>parāmāsavippayuttehi aparāmaṭṭhehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<h3><a><i>2.14.5.10. Mahantaraduka</i></a></h3>
<p><a data-ref="sc49, ms31Dht_625, msdiv504"><i>Sārammaṇehi dhammehi ye dhammā …</i></a> <a><i>cittehi dhammehi ye dhammā …</i></a> <a><i>cetasikehi dhammehi ye dhammā …</i></a> <a><i>cittasampayuttehi dhammehi ye dhammā …</i></a> <a><i>cittasaṃsaṭṭhehi dhammehi ye dhammā …</i></a> <a><i>cittasaṃsaṭṭhasamuṭṭhānehi dhammehi ye dhammā …</i></a> <a><i>cittasaṃsaṭṭhasamuṭṭhānasahabhūhi dhammehi ye dhammā …</i></a> <a><i>cittasaṃsaṭṭhasamuṭṭhānānuparivattīhi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc50, ms31Dht_626, msdiv505"><i>Anārammaṇehi dhammehi ye dhammā …</i></a> <a><i>cittavippayuttehi dhammehi ye dhammā …</i></a> <a><i>cittasaṃsaṭṭhehi dhammehi ye dhammā …</i></a> <a><i>upādādhammehi ye dhammā …</i></a> <a><i>anupādinnehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc51, pts-vp-pli110, ms31Dht_627, msdiv506"><i>Upādinnehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā.</i></a></p>
<h3><a><i>2.14.5.11. Upādānagocchaka</i></a></h3>
<p><a data-ref="sc52, ms31Dht_628, msdiv507"><i>Upādānehi dhammehi ye dhammā …</i></a> <a><i>kilesehi dhammehi ye dhammā …</i></a> <a><i>saṃkiliṭṭhehi dhammehi ye dhammā …</i></a> <a><i>kilesasampayuttehi dhammehi ye dhammā …</i></a> <a><i>kilesehi ceva saṃkilesikehi ca dhammehi ye dhammā …</i></a> <a><i>kilesehi ceva saṃkiliṭṭhehi ca dhammehi ye dhammā …</i></a> <a><i>saṃkiliṭṭhehi ceva no ca kilesehi dhammehi ye dhammā …</i></a> <a><i>kilesehi ceva kilesasampayuttehi ca dhammehi ye dhammā …</i></a> <a><i>kilesasampayuttehi ceva no ca kilesehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.14.5.12. Kilesagocchaka</i></a></h3>
<p><a data-ref="sc53, ms31Dht_629, msdiv508"><i>Saṃkilesikehi dhammehi ye dhammā …</i></a> <a><i>asaṃkiliṭṭhehi dhammehi ye dhammā …</i></a> <a><i>kilesavippayuttehi dhammehi ye dhammā …</i></a> <a><i>saṃkilesikehi ceva no ca kilesehi dhammehi ye dhammā …</i></a> <a><i>kilesavippayuttehi saṃkilesikehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc54, ms31Dht_630, msdiv509"><i>Asaṃkilesikehi dhammehi ye dhammā …</i></a> <a><i>kilesavippayuttehi asaṃkilesikehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<h3><a><i>2.14.5.13. Piṭṭhiduka</i></a></h3>
<p><a data-ref="sc55, pts-vp-pli111, ms31Dht_631, msdiv510"><i>Dassanena pahātabbehi dhammehi ye dhammā …</i></a> <a><i>bhāvanāya pahātabbehi dhammehi ye dhammā …</i></a> <a><i>dassanena pahātabbahetukehi dhammehi ye dhammā …</i></a> <a><i>bhāvanāya pahātabbahetukehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc56, ms31Dht_632, msdiv511"><i>Na dassanena pahātabbehi dhammehi ye dhammā …</i></a> <a><i>na bhāvanāya pahātabbehi dhammehi ye dhammā …</i></a> <a><i>na dassanena pahātabbahetukehi dhammehi ye dhammā …</i></a> <a><i>na bhāvanāya pahātabbahetukehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc57, ms31Dht_633, msdiv512"><i>Savitakkehi dhammehi ye dhammā …</i></a> <a><i>savicārehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi ekāya dhātuyā asaṅgahitā.</i></a></p>
<p><a data-ref="sc58, ms31Dht_634, msdiv513"><i>Sappītikehi dhammehi ye dhammā …</i></a> <a><i>pītisahagatehi dhammehi ye dhammā …</i></a> <a><i>sukhasahagatehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc59, pts-vp-pli112, ms31Dht_635, msdiv514"><i>Upekkhāsahagatehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi pañcahi dhātūhi asaṅgahitā.</i></a></p>
<p><a data-ref="sc60, ms31Dht_636, msdiv515"><i>Kāmāvacarehi dhammehi ye dhammā …</i></a> <a><i>pariyāpannehi dhammehi ye dhammā …</i></a> <a><i>sauttarehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc61, ms31Dht_637, msdiv516"><i>Na kāmāvacarehi dhammehi ye dhammā …</i></a> <a><i>apariyāpannehi dhammehi ye dhammā …</i></a> <a><i>anuttarehi dhammehi ye dhammā vippayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc62, ms31Dht_638, msdiv517"><i>Rūpāvacarehi dhammehi ye dhammā …</i></a> <a><i>arūpāvacarehi dhammehi ye dhammā …</i></a> <a><i>niyyānikehi dhammehi ye dhammā …</i></a> <a><i>niyatehi dhammehi ye dhammā …</i></a> <a><i>saraṇehi dhammehi ye dhammā vippayuttā …</i></a> <a><i>te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc63, pts-vp-pli113, ms31Dht_639, msdiv518"><i>Na rūpāvacarehi dhammehi ye dhammā …</i></a> <a><i>na arūpāvacarehi dhammehi ye dhammā …</i></a> <a><i>aniyyānikehi dhammehi ye dhammā …</i></a> <a><i>aniyatehi dhammehi ye dhammā …</i></a> <a><i>araṇehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<blockquote class="gatha">
<p><a data-ref="sc64, ms31Dht_640"><i>Dhammāyatanaṃ dhammadhātu,</i></a><br>
<a><i>Atha jīvitaṃ nāmarūpaṃ;</i></a><br>
<a><i>Saḷāyatanaṃ jātijarāmataṃ,</i></a><br>
<a data-var="ca tike → dve jātike (pts-vp-pli1)"><i>Dve ca tike na labbhare.</i></a></p>
<p><a data-ref="sc65, ms31Dht_641"><i>Paṭhamantare satta ca,</i></a><br>
<a><i>Gocchake dasa aparante;</i></a><br>
<a><i>Cuddasa cha ca matthake,</i></a><br>
<a><i>Iccete sattacattālīsa dhammā;</i></a><br>
<a><i>Samucchede na labbhanti,</i></a><br>
<a><i>Moghapucchakena cāti. [47]</i></a></p>
</blockquote>
<p class="endsection"><a data-ref="sc66, ms31Dht_642"><i>Vippayuttenasaṅgahitāsaṅgahitapadaniddeso cuddasamo.</i></a></p>
<p class="endbook"><a data-ref="sc67, ms31Dht_643"><i>Dhātukathāpakaraṇaṃ niṭṭhitaṃ.</i></a></p>
</article>
</section>
</div>
</body>
</html>
