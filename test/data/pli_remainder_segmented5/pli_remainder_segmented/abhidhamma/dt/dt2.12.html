<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.12">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.12. Dvādasamanaya Sampayuttenasaṅgahitāsaṅgahitapadaniddesa</i></a></h1>
</div>
<p><a data-ref="sc1, pts-vp-pli86, ms31Dht_513, msdiv417"><i>Vedanākkhandhena ye dhammā …</i></a> <a><i>saññākkhandhena ye dhammā …</i></a> <a><i>saṅkhārakkhandhena ye dhammā sampayuttā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā tīhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi dasahi dhātūhi asaṅgahitā.</i></a></p>
<p><a data-ref="sc2, ms31Dht_514, msdiv418"><i>Viññāṇakkhandhena ye dhammā …</i></a> <a><i>manāyatanena ye dhammā …</i></a> <a><i>cakkhuviññāṇadhātuyā ye dhammā …pe…</i></a> <a><i>manodhātuyā ye dhammā …</i></a> <a><i>manoviññāṇadhātuyā ye dhammā sampayuttā …pe…</i></a> <a><i>te dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc3, ms31Dht_515, msdiv419"><i>Samudayasaccena ye dhammā …</i></a> <a><i>maggasaccena ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc4, pts-vp-pli87, ms31Dht_516, msdiv420"><i>Manindriyena ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc5, ms31Dht_517, msdiv421"><i>Sukhindriyena ye dhammā …</i></a> <a><i>dukkhindriyena ye dhammā …</i></a> <a><i>somanassindriyena ye dhammā …</i></a> <a><i>domanassindriyena ye dhammā sampayuttā …</i></a> <a><i>te dhammā tīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc6, ms31Dht_518, msdiv422"><i>Upekkhindriyena ye dhammā sampayuttā …</i></a> <a><i>te dhammā tīhi khandhehi dvīhāyatanehi sattahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi ekādasahi dhātūhi asaṅgahitā.</i></a></p>
<p><a data-ref="sc7, ms31Dht_519, msdiv423"><i>Saddhindriyena ye dhammā …</i></a> <a><i>vīriyindriyena ye dhammā …</i></a> <a><i>satindriyena ye dhammā …</i></a> <a><i>samādhindriyena ye dhammā …</i></a> <a><i>paññindriyena ye dhammā …</i></a> <a><i>anaññātaññassāmītindriyena ye dhammā …</i></a> <a><i>aññindriyena ye dhammā …</i></a> <a><i>aññātāvindriyena ye dhammā …</i></a> <a><i>avijjāya ye dhammā …</i></a> <a><i>avijjāpaccayā saṅkhārehi ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc8, ms31Dht_520, msdiv424"><i>Saṅkhārapaccayā viññāṇena ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc9, pts-vp-pli88, ms31Dht_521, msdiv425"><i>Saḷāyatanapaccayā phassena ye dhammā sampayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc10, ms31Dht_522, msdiv426"><i>Phassapaccayā vedanāya ye dhammā sampayuttā …</i></a> <a><i>te dhammā tīhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi dasahi dhātūhi asaṅgahitā.</i></a></p>
<p><a data-ref="sc11, ms31Dht_523, msdiv427"><i>Vedanāpaccayā taṇhāya ye dhammā …</i></a> <a><i>taṇhāpaccayā upādānena ye dhammā …</i></a> <a><i>kammabhavena ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc12, ms31Dht_524, msdiv428"><i>Sokena ye dhammā …</i></a> <a><i>dukkhena ye dhammā …</i></a> <a><i>domanassena ye dhammā sampayuttā …</i></a> <a><i>te dhammā tīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc13, ms31Dht_525, msdiv429"><i>Upāyāsena ye dhammā …</i></a> <a><i>satipaṭṭhānena ye dhammā …</i></a> <a><i>sammappadhānena ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc14, pts-vp-pli89, ms31Dht_526, msdiv430"><i>Iddhipādena ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc15, ms31Dht_527, msdiv431"><i>Jhānena ye dhammā sampayuttā …</i></a> <a><i>te dhammā tīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc16, ms31Dht_528, msdiv432"><i>Appamaññāya ye dhammā …</i></a> <a><i>pañcahi indriyehi ye dhammā …</i></a> <a><i>pañcahi balehi ye dhammā …</i></a> <a><i>sattahi bojjhaṅgehi ye dhammā …</i></a> <a><i>ariyena aṭṭhaṅgikena maggena ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc17, ms31Dht_529, msdiv433"><i>Phassena ye dhammā …</i></a> <a><i>cetanāya ye dhammā …</i></a> <a><i>manasikārena ye dhammā sampayuttā …</i></a> <a><i>te dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc18, ms31Dht_530, msdiv434"><i>Vedanāya ye dhammā …</i></a> <a><i>saññāya ye dhammā sampayuttā …</i></a> <a><i>te dhammā tīhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi dasahi dhātūhi asaṅgahitā.</i></a></p>
<p><a data-ref="sc19, pts-vp-pli90, ms31Dht_531, msdiv435"><i>Cittena ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc20, ms31Dht_532, msdiv436"><i>Adhimokkhena ye dhammā sampayuttā …</i></a> <a><i>te dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā.</i></a></p>
<h2><a><i>2.12.1. Tika</i></a></h2>
<p><a data-ref="sc21, ms31Dht_533, msdiv437"><i>Sukhāya vedanāya sampayuttehi dhammehi ye dhammā …</i></a> <a><i>dukkhāya vedanāya sampayuttehi dhammehi ye dhammā …</i></a> <a><i>adukkhamasukhāya vedanāya sampayuttehi dhammehi ye dhammā …</i></a> <a><i>savitakkasavicārehi dhammehi ye dhammā …</i></a> <a><i>avitakkavicāramattehi dhammehi ye dhammā …</i></a> <a><i>pītisahagatehi dhammehi ye dhammā …</i></a> <a><i>sukhasahagatehi dhammehi ye dhammā …</i></a> <a><i>upekkhāsahagatehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<h2><a><i>2.12.2. Duka</i></a></h2>
<h3><a><i>2.12.2.1. Hetugocchaka</i></a></h3>
<p><a data-ref="sc22, ms31Dht_534, msdiv438"><i>Hetūhi dhammehi ye dhammā …</i></a> <a><i>hetūhi ceva sahetukehi ca dhammehi ye dhammā …</i></a> <a><i>hetūhi ceva hetusampayuttehi ca dhammehi ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc23, ms31Dht_535, msdiv439"><i>Sahetukehi ceva na ca hetūhi dhammehi ye dhammā …</i></a> <a><i>hetusampayuttehi ceva na ca hetūhi dhammehi ye dhammā …</i></a> <a><i>na hetusahetukehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<h3><a><i>2.12.2.3. Āsavagocchaka</i></a></h3>
<p><a data-ref="sc24, pts-vp-pli91, ms31Dht_536, msdiv440"><i>Āsavehi dhammehi ye dhammā …</i></a> <a><i>āsavehi ceva sāsavehi ca dhammehi ye dhammā …</i></a> <a><i>āsavehi ceva āsavasampayuttehi ca dhammehi ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc25, ms31Dht_537, msdiv441"><i>Āsavasampayuttehi ceva no ca āsavehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<h3><a><i>2.12.2.4–9. Saṃyojanagocchakādi</i></a></h3>
<p><a data-ref="sc26, ms31Dht_538, msdiv442"><i>Saṃyojanehi dhammehi ye dhammā …</i></a> <a><i>ganthehi dhammehi ye dhammā …</i></a> <a><i>oghehi dhammehi ye dhammā …</i></a> <a><i>yogehi dhammehi ye dhammā …</i></a> <a><i>nīvaraṇehi dhammehi ye dhammā …</i></a> <a><i>parāmāsehi dhammehi ye dhammā …</i></a> <a><i>parāmāsehi ceva parāmaṭṭhehi ca dhammehi ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc27, ms31Dht_539, msdiv443"><i>Parāmāsasampayuttehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<h3><a><i>2.12.2.10. Mahantaraduka</i></a></h3>
<p><a data-ref="sc28, ms31Dht_540, msdiv444"><i>Cittehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc29, pts-vp-pli92, ms31Dht_541, msdiv445"><i>Cetasikehi dhammehi ye dhammā …</i></a> <a><i>cittasampayuttehi dhammehi ye dhammā …</i></a> <a><i>cittasaṃsaṭṭhehi dhammehi ye dhammā …</i></a> <a><i>cittasaṃsaṭṭhasamuṭṭhānehi dhammehi ye dhammā …</i></a> <a><i>cittasaṃsaṭṭhasamuṭṭhānasahabhūhi dhammehi ye dhammā …</i></a> <a><i>cittasaṃsaṭṭhasamuṭṭhānānuparivattīhi dhammehi ye dhammā sampayuttā …</i></a> <a><i>te dhammā ekena khandhena ekenāyatanena sattahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahitā.</i></a></p>
<h3><a><i>2.12.2.11–13. Upādānagocchakādi</i></a></h3>
<p><a data-ref="sc30, ms31Dht_542, msdiv446"><i>Upādānehi dhammehi ye dhammā …</i></a> <a><i>kilesehi dhammehi ye dhammā …</i></a> <a><i>kilesehi ceva saṃkilesikehi ca dhammehi ye dhammā …</i></a> <a><i>kilesehi ceva saṃkiliṭṭhehi ca dhammehi ye dhammā …</i></a> <a><i>kilesehi ceva kilesasampayuttehi ca dhammehi ye dhammā sampayuttā …</i></a> <a><i>te dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc31, ms31Dht_543, msdiv447"><i>Saṃkiliṭṭhehi ceva no ca kilesehi dhammehi ye dhammā …</i></a> <a><i>kilesasampayuttehi ceva no ca kilesehi dhammehi ye dhammā …</i></a> <a><i>savitakkehi dhammehi ye dhammā …</i></a> <a><i>savicārehi dhammehi ye dhammā …</i></a> <a><i>sappītikehi dhammehi ye dhammā …</i></a> <a><i>pītisahagatehi dhammehi ye dhammā …</i></a> <a><i>sukhasahagatehi dhammehi ye dhammā …</i></a> <a><i>upekkhāsahagatehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi saṅgahitā?</i></a> <a><i>Te dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<blockquote class="gatha">
<p><a data-var="imā tayo gāthāyo potthakesu natthi (sya-all,pts-vp-pli1ed)" data-ref="sc32, ms31Dht_544"><i>Arūpakkhandhā cattāro,</i></a><br>
<a><i>manāyatanameva ca;</i></a><br>
<a><i>Viññāṇadhātuyo satta,</i></a><br>
<a><i>dve saccā cuddasindriyā.</i></a></p>
<p><a data-ref="sc33, ms31Dht_545"><i>Paccaye dvādasa padā,</i></a><br>
<a><i>tato upari soḷasa;</i></a><br>
<a><i>Tikesu aṭṭha gocchake,</i></a><br>
<a><i>tecattālīsameva ca.</i></a></p>
<p><a data-ref="sc34, ms31Dht_546"><i>Mahantaraduke satta,</i></a><br>
<a><i>padā piṭṭhidukesu cha;</i></a><br>
<a><i>Navamassa padassete,</i></a><br>
<a><i>niddese saṅgahaṃ gatāti. [120]</i></a></p>
</blockquote>
<p class="endsection"><a data-ref="sc35, ms31Dht_547"><i>Sampayuttena saṅgahitāsaṅgahitapadaniddeso dvādasamo.</i></a></p>
</article>
</section>
</div>
</body>
</html>
