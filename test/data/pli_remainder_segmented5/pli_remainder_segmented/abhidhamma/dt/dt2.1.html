<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.1">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.1. Paṭhamanaya saṅgahāsaṅgahapadaniddesa</i></a></h1>
</div>
<h2><a><i>2.1.1. Khandha</i></a></h2>
<p><a data-ref="sc1, pts-vp-pli2, ms31Dht_35, msdiv6"><i>Rūpakkhandho katihi khandhehi katihāyatanehi katihi dhātūhi saṅgahito?</i></a> <a><i>Rūpakkhandho ekena khandhena ekādasahāyatanehi ekādasahi dhātūhi saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekenāyatanena sattahi dhātūhi asaṅgahito. (1)</i></a></p>
<p><a data-ref="sc2, ms31Dht_36, msdiv7"><i>Vedanākkhandho katihi khandhehi katihāyatanehi katihi dhātūhi saṅgahito?</i></a> <a><i>Vedanākkhandho ekena khandhena ekenāyatanena ekāya dhātuyā saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahito. (2)</i></a></p>
<p><a data-ref="sc3, ms31Dht_37, msdiv8"><i>Saññākkhandho katihi khandhehi katihāyatanehi katihi dhātūhi saṅgahito?</i></a> <a><i>Saññākkhandho ekena khandhena ekenāyatanena ekāya dhātuyā saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahito. (3)</i></a></p>
<p><a data-ref="sc4, ms31Dht_38, msdiv9"><i>Saṅkhārakkhandho katihi khandhehi katihāyatanehi katihi dhātūhi saṅgahito?</i></a> <a><i>Saṅkhārakkhandho ekena khandhena ekenāyatanena ekāya dhātuyā saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahito. (4)</i></a></p>
<p><a data-ref="sc5, ms31Dht_39, msdiv10"><i>Viññāṇakkhandho katihi khandhehi katihāyatanehi katihi dhātūhi saṅgahito?</i></a> <a><i>Viññāṇakkhandho ekena khandhena ekenāyatanena sattahi dhātūhi saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahito. (5)</i></a></p>
<p class="endsutta"><a data-ref="sc6, ms31Dht_40"><i>(Ekamūlakaṃ.)</i></a></p>
<p><a data-ref="sc7, pts-vp-pli3, ms31Dht_41, msdiv11"><i>Rūpakkhandho ca vedanākkhandho ca katihi khandhehi katihāyatanehi katihi dhātūhi saṅgahitā?</i></a> <a><i>Rūpakkhandho ca vedanākkhandho ca dvīhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi ekenāyatanena sattahi dhātūhi asaṅgahitā. (1)</i></a></p>
<p><a data-ref="sc8, ms31Dht_42, msdiv12"><i>Rūpakkhandho ca saññākkhandho ca …pe…</i></a> <a><i>dvīhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi ekenāyatanena sattahi dhātūhi asaṅgahitā. (2)</i></a></p>
<p><a data-ref="sc9, ms31Dht_43, msdiv13"><i>Rūpakkhandho ca saṅkhārakkhandho ca …pe…</i></a> <a><i>dvīhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi ekenāyatanena sattahi dhātūhi asaṅgahitā. (3)</i></a></p>
<p><a data-ref="sc10, ms31Dht_44, msdiv14"><i>Rūpakkhandho ca viññāṇakkhandho ca …pe…</i></a> <a><i>dvīhi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi, na kehici āyatanehi na kāhici dhātūhi asaṅgahitā. (4)</i></a></p>
<p class="endsutta"><a data-ref="sc11, ms31Dht_45"><i>(Dukamūlakaṃ.)</i></a></p>
<p><a data-ref="sc12, ms31Dht_46, msdiv15"><i>Rūpakkhandho ca vedanākkhandho ca saññākkhandho ca katihi khandhehi katihāyatanehi katihi dhātūhi saṅgahitā?</i></a> <a><i>Rūpakkhandho ca vedanākkhandho ca saññākkhandho ca tīhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekenāyatanena sattahi dhātūhi asaṅgahitā. (1)</i></a></p>
<p><a data-ref="sc13, ms31Dht_47, msdiv16"><i>Rūpakkhandho ca vedanākkhandho ca saṅkhārakkhandho ca …pe…</i></a> <a><i>tīhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekenāyatanena sattahi dhātūhi asaṅgahitā. (2)</i></a></p>
<p><a data-ref="sc14, pts-vp-pli4, ms31Dht_48, msdiv17"><i>Rūpakkhandho ca vedanākkhandho ca viññāṇakkhandho ca …pe…</i></a> <a><i>tīhi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi, na kehici āyatanehi na kāhici dhātūhi asaṅgahitā. (3)</i></a></p>
<p class="endsutta"><a data-ref="sc15, ms31Dht_49"><i>(Tikamūlakaṃ.)</i></a></p>
<p><a data-ref="sc16, ms31Dht_50, msdiv18"><i>Rūpakkhandho ca vedanākkhandho ca saññākkhandho ca saṅkhārakkhandho ca katihi khandhehi katihāyatanehi katihi dhātūhi saṅgahitā?</i></a> <a><i>Rūpakkhandho ca vedanākkhandho ca saññākkhandho ca saṅkhārakkhandho ca catūhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena ekenāyatanena sattahi dhātūhi asaṅgahitā.</i></a></p>
<p><a data-ref="sc17, ms31Dht_51, msdiv19"><i>Rūpakkhandho ca vedanākkhandho ca saññākkhandho ca viññāṇakkhandho ca …pe…</i></a> <a><i>catūhi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena, na kehici āyatanehi na kāhici dhātūhi asaṅgahitā.</i></a></p>
<p class="endsutta"><a data-ref="sc18, ms31Dht_52"><i>(Catukkamūlakaṃ.)</i></a></p>
<p><a data-ref="sc19, ms31Dht_53, msdiv20"><i>Rūpakkhandho ca vedanākkhandho ca saññākkhandho ca saṅkhārakkhandho ca viññāṇakkhandho ca katihi khandhehi katihāyatanehi katihi dhātūhi saṅgahitā?</i></a> <a><i>Rūpakkhandho ca vedanākkhandho ca saññākkhandho ca saṅkhārakkhandho ca viññāṇakkhandho ca pañcahi khandhehi dvādasāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc20, ms31Dht_54, msdiv21"><i>Pañcakkhandhā katihi khandhehi katihāyatanehi katihi dhātūhi saṅgahitā?</i></a> <a><i>Pañcakkhandhā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p class="endsutta"><a data-ref="sc21, ms31Dht_55"><i>(Pañcakaṃ.)</i></a></p>
<h2><a><i>2.1.2. Āyatana</i></a></h2>
<p><a data-ref="sc22, pts-vp-pli5, ms31Dht_56, msdiv22"><i>Cakkhāyatanaṃ katihi khandhehi katihāyatanehi katihi dhātūhi saṅgahitaṃ?</i></a> <a><i>Cakkhāyatanaṃ ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc23, ms31Dht_57, msdiv23"><i>Sotāyatanaṃ … ghānāyatanaṃ … jivhāyatanaṃ … kāyāyatanaṃ … rūpāyatanaṃ … saddāyatanaṃ … gandhāyatanaṃ … rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc24, ms31Dht_58, msdiv24"><i>Manāyatanaṃ ekena khandhena ekenāyatanena sattahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahitaṃ.</i></a></p>
<p><a data-ref="sc25, ms31Dht_59, msdiv25"><i>Dhammāyatanaṃ asaṅkhataṃ khandhato ṭhapetvā catūhi khandhehi ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Ekena khandhena ekādasahāyatanehi sattarasahi dhātūhi asaṅgahitaṃ.</i></a></p>
<p class="endsutta"><a data-ref="sc26, ms31Dht_60"><i>(Ekamūlakaṃ.)</i></a></p>
<p><a data-ref="sc27, ms31Dht_61, msdiv26"><i>Cakkhāyatanañca sotāyatanañca ekena khandhena dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc28, pts-vp-pli6, ms31Dht_62, msdiv27"><i>Cakkhāyatanañca ghānāyatanañca … cakkhāyatanañca jivhāyatanañca … cakkhāyatanañca kāyāyatanañca … cakkhāyatanañca rūpāyatanañca … cakkhāyatanañca saddāyatanañca … cakkhāyatanañca gandhāyatanañca … cakkhāyatanañca rasāyatanañca … cakkhāyatanañca phoṭṭhabbāyatanañca ekena khandhena dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc29, ms31Dht_63, msdiv28"><i>Cakkhāyatanañca manāyatanañca dvīhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi dasahāyatanehi dasahi dhātūhi asaṅgahitā.</i></a></p>
<p><a data-ref="sc30, ms31Dht_64, msdiv29"><i>Cakkhāyatanañca dhammāyatanañca asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p class="endsutta"><a data-ref="sc31, ms31Dht_65"><i>(Dukamūlakaṃ.)</i></a></p>
<p><a data-ref="sc32, ms31Dht_66, msdiv30"><i>Dvādasāyatanāni katihi khandhehi katihāyatanehi katihi dhātūhi saṅgahitā?</i></a> <a><i>Dvādasāyatanāni asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p class="endsutta"><a data-ref="sc33, ms31Dht_67"><i>(Dvādasakaṃ.)</i></a></p>
<h2><a><i>2.1.3. Dhātu</i></a></h2>
<p><a data-ref="sc34, pts-vp-pli7, ms31Dht_68, msdiv31"><i>Cakkhudhātu katihi khandhehi katihāyatanehi katihi dhātūhi saṅgahitā?</i></a> <a><i>Cakkhudhātu ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc35, ms31Dht_69, msdiv32"><i>Sotadhātu … ghānadhātu … jivhādhātu … kāyadhātu … rūpadhātu … saddadhātu … gandhadhātu … rasadhātu … phoṭṭhabbadhātu … cakkhuviññāṇadhātu … sotaviññāṇadhātu … ghānaviññāṇadhātu … jivhāviññāṇadhātu … kāyaviññāṇadhātu … manodhātu … manoviññāṇadhātu ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc36, ms31Dht_70, msdiv33"><i>Dhammadhātu asaṅkhataṃ khandhato ṭhapetvā catūhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Ekena khandhena ekādasahāyatanehi sattarasahi dhātūhi asaṅgahitā.</i></a></p>
<p class="endsutta"><a data-ref="sc37, ms31Dht_71"><i>(Ekamūlakaṃ.)</i></a></p>
<p><a data-ref="sc38, ms31Dht_72, msdiv34"><i>Cakkhudhātu ca sotadhātu ca ekena khandhena dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc39, pts-vp-pli8, ms31Dht_73, msdiv35"><i>Cakkhudhātu ca ghānadhātu ca … cakkhudhātu ca jivhādhātu ca … cakkhudhātu ca kāyadhātu ca … cakkhudhātu ca rūpadhātu ca … cakkhudhātu ca saddadhātu ca … cakkhudhātu ca gandhadhātu ca … cakkhudhātu ca rasadhātu ca … cakkhudhātu ca phoṭṭhabbadhātu ca ekena khandhena dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc40, ms31Dht_74, msdiv36"><i>Cakkhudhātu ca cakkhuviññāṇadhātu ca dvīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc41, ms31Dht_75, msdiv37"><i>Cakkhudhātu ca sotaviññāṇadhātu ca … cakkhudhātu ca ghānaviññāṇadhātu ca … cakkhudhātu ca jivhāviññāṇadhātu ca … cakkhudhātu ca kāyaviññāṇadhātu ca … cakkhudhātu ca manodhātu ca … cakkhudhātu ca manoviññāṇadhātu ca dvīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc42, ms31Dht_76, msdiv38"><i>Cakkhudhātu ca dhammadhātu ca asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p class="endsutta"><a data-ref="sc43, ms31Dht_77"><i>(Dukamūlakaṃ.)</i></a></p>
<p><a data-ref="sc44, ms31Dht_78, msdiv39"><i>Aṭṭhārasa dhātuyo katihi khandhehi katihāyatanehi katihi dhātūhi saṅgahitā?</i></a> <a><i>Aṭṭhārasa dhātuyo asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p class="endsutta"><a data-ref="sc45, ms31Dht_79"><i>(Aṭṭhārasakaṃ.)</i></a></p>
<h2><a><i>2.1.4. Sacca</i></a></h2>
<p><a data-ref="sc46, pts-vp-pli9, ms31Dht_80, msdiv40"><i>Dukkhasaccaṃ katihi khandhehi katihāyatanehi katihi dhātūhi saṅgahitaṃ?</i></a> <a><i>Dukkhasaccaṃ pañcahi khandhehi dvādasahāyatanehi aṭṭhārasahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Na kehici khandhehi na kehici āyatanehi na kāhici dhātūhi asaṅgahitaṃ.</i></a></p>
<p><a data-ref="sc47, ms31Dht_81, msdiv41"><i>Samudayasaccaṃ … maggasaccaṃ ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc48, ms31Dht_82, msdiv42"><i>Nirodhasaccaṃ na kehici khandhehi ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Pañcahi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p class="endsutta"><a data-ref="sc49, ms31Dht_83"><i>(Ekamūlakaṃ.)</i></a></p>
<p><a data-ref="sc50, ms31Dht_84, msdiv43"><i>Dukkhasaccañca samudayasaccañca pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc51, ms31Dht_85, msdiv44"><i>Dukkhasaccañca maggasaccañca pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc52, ms31Dht_86, msdiv45"><i>Dukkhasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p class="endsutta"><a data-ref="sc53, ms31Dht_87"><i>(Dukamūlakaṃ.)</i></a></p>
<p><a data-ref="sc54, pts-vp-pli10, ms31Dht_88, msdiv46"><i>Dukkhasaccañca samudayasaccañca maggasaccañca pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc55, ms31Dht_89, msdiv47"><i>Dukkhasaccañca samudayasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p class="endsutta"><a data-ref="sc56, ms31Dht_90"><i>(Tikamūlakaṃ.)</i></a></p>
<p><a data-ref="sc57, ms31Dht_91, msdiv48"><i>Dukkhasaccañca samudayasaccañca maggasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc58, ms31Dht_92, msdiv49"><i>Cattāri saccāni katihi khandhehi katihāyatanehi katihi dhātūhi saṅgahitāni?</i></a> <a><i>Cattāri saccāni asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitāni.</i></a> <a><i>Katihi asaṅgahitāni?</i></a> <a><i>Na kehici khandhehi na kehici āyatanehi na kāhici dhātūhi asaṅgahitāni.</i></a></p>
<p class="endsutta"><a data-ref="sc59, ms31Dht_93"><i>(Catukkaṃ.)</i></a></p>
<h2><a><i>2.1.5. Indriya</i></a></h2>
<p><a data-ref="sc60, ms31Dht_94, msdiv50"><i>Cakkhundriyaṃ katihi khandhehi katihāyatanehi katihi dhātūhi saṅgahitaṃ?</i></a> <a><i>Cakkhundriyaṃ ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc61, pts-vp-pli11, ms31Dht_95, msdiv51"><i>Sotindriyaṃ … ghānindriyaṃ … jivhindriyaṃ … kāyindriyaṃ … itthindriyaṃ … purisindriyaṃ ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc62, ms31Dht_96, msdiv52"><i>Manindriyaṃ ekena khandhena ekenāyatanena sattahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahitaṃ.</i></a></p>
<p><a data-ref="sc63, ms31Dht_97, msdiv53"><i>Jīvitindriyaṃ dvīhi khandhehi ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Tīhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc64, ms31Dht_98, msdiv54"><i>Sukhindriyaṃ … dukkhindriyaṃ … somanassindriyaṃ … domanassindriyaṃ … upekkhindriyaṃ … saddhindriyaṃ … vīriyindriyaṃ … satindriyaṃ … samādhindriyaṃ … paññindriyaṃ … anaññātaññassāmītindriyaṃ … aññindriyaṃ … aññātāvindriyaṃ ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p class="endsutta"><a data-ref="sc65, ms31Dht_99"><i>(Ekamūlakaṃ.)</i></a></p>
<p><a data-ref="sc66, pts-vp-pli12, ms31Dht_100, msdiv55"><i>Cakkhundriyañca sotindriyañca ekena khandhena dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc67, ms31Dht_101, msdiv56"><i>Cakkhundriyañca ghānindriyañca … cakkhundriyañca jivhindriyañca … cakkhundriyañca kāyindriyañca … cakkhundriyañca itthindriyañca … cakkhundriyañca purisindriyañca ekena khandhena dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc68, ms31Dht_102, msdiv57"><i>Cakkhundriyañca manindriyañca dvīhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi dasahāyatanehi dasahi dhātūhi asaṅgahitā.</i></a></p>
<p><a data-ref="sc69, ms31Dht_103, msdiv58"><i>Cakkhundriyañca jīvitindriyañca dvīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi dasahāyatanehi soḷasahi dhātūhi asaṅgahitā.</i></a></p>
<p><a data-ref="sc70, pts-vp-pli13, ms31Dht_104, msdiv59"><i>Cakkhundriyañca sukhindriyañca … cakkhundriyañca dukkhindriyañca … cakkhundriyañca somanassindriyañca … cakkhundriyañca domanassindriyañca … cakkhundriyañca upekkhindriyañca … cakkhundriyañca saddhindriyañca … cakkhundriyañca vīriyindriyañca … cakkhundriyañca satindriyañca … cakkhundriyañca samādhindriyañca … cakkhundriyañca paññindriyañca … cakkhundriyañca anaññātaññassāmītindriyañca … cakkhundriyañca aññindriyañca … cakkhundriyañca aññātāvindriyañca dvīhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi dasahāyatanehi soḷasahi dhātūhi asaṅgahitā.</i></a></p>
<p class="endsutta"><a data-ref="sc71, ms31Dht_105"><i>(Dukamūlakaṃ.)</i></a></p>
<p><a data-ref="sc72, ms31Dht_106, msdiv60"><i>Bāvīsatindriyāni katihi khandhehi katihāyatanehi katihi dhātūhi saṅgahitāni?</i></a> <a><i>Bāvīsatindriyāni catūhi khandhehi sattahāyatanehi terasahi dhātūhi saṅgahitāni.</i></a> <a><i>Katihi asaṅgahitāni?</i></a> <a><i>Ekena khandhena pañcahāyatanehi pañcahi dhātūhi asaṅgahitāni.</i></a></p>
<h2><a><i>2.1.6. Paṭiccasamuppādādi</i></a></h2>
<p><a data-ref="sc73, ms31Dht_107, msdiv61"><i>Avijjā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc74, ms31Dht_108, msdiv62"><i>Avijjāpaccayā saṅkhārā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc75, pts-vp-pli14, ms31Dht_109, msdiv63"><i>Saṅkhārapaccayā viññāṇaṃ ekena khandhena ekenāyatanena sattahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahitaṃ.</i></a></p>
<p><a data-ref="sc76, ms31Dht_110, msdiv64"><i>Viññāṇapaccayā nāmarūpaṃ catūhi khandhehi ekādasahāyatanehi ekādasahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Ekena khandhena ekenāyatanena sattahi dhātūhi asaṅgahitaṃ.</i></a></p>
<p><a data-ref="sc77, ms31Dht_111, msdiv65"><i>Nāmarūpapaccayā saḷāyatanaṃ dvīhi khandhehi chahāyatanehi dvādasahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Tīhi khandhehi chahāyatanehi chahi dhātūhi asaṅgahitaṃ.</i></a></p>
<p><a data-var="upādānaṃ … kammabhavo → upādānapaccayā kammabhavo (bj, sya-all, pts-vp-pli1)" data-ref="sc78, ms31Dht_112, msdiv66"><i>Saḷāyatanapaccayā phasso … phassapaccayā vedanā … vedanāpaccayā taṇhā … taṇhāpaccayā upādānaṃ … kammabhavo ekena khandhena ekenāyatanena ekāya dhātuyā saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahito.</i></a></p>
<p><a data-ref="sc79, ms31Dht_113, msdiv67"><i>Upapattibhavo … kāmabhavo … saññābhavo … pañcavokārabhavo pañcahi khandhehi ekādasahāyatanehi sattarasahi dhātūhi saṅgahito.</i></a> <a><i>Katihi asaṅgahito?</i></a> <a><i>Na kehici khandhehi ekenāyatanena ekāya dhātuyā asaṅgahito.</i></a></p>
<p><a data-ref="sc80, pts-vp-pli15, ms31Dht_114, msdiv68"><i>Rūpabhavo pañcahi khandhehi pañcahāyatanehi aṭṭhahi dhātūhi saṅgahito.</i></a> <a><i>Katihi asaṅgahito?</i></a> <a><i>Na kehici khandhehi sattahāyatanehi dasahi dhātūhi asaṅgahito.</i></a></p>
<p><a data-ref="sc81, ms31Dht_115, msdiv69"><i>Arūpabhavo … nevasaññānāsaññābhavo … catuvokārabhavo catūhi khandhehi dvīhāyatanehi dvīhi dhātūhi saṅgahito.</i></a> <a><i>Katihi asaṅgahito?</i></a> <a><i>Ekena khandhena dasahāyatanehi soḷasahi dhātūhi asaṅgahito.</i></a></p>
<p><a data-ref="sc82, ms31Dht_116, msdiv70"><i>Asaññābhavo … ekavokārabhavo ekena khandhena dvīhāyatanehi dvīhi dhātūhi saṅgahito.</i></a> <a><i>Katihi asaṅgahito?</i></a> <a><i>Catūhi khandhehi dasahāyatanehi soḷasahi dhātūhi asaṅgahito.</i></a></p>
<p><a data-ref="sc83, ms31Dht_117, msdiv71"><i>Jāti dvīhi khandhehi … jarā dvīhi khandhehi … maraṇaṃ dvīhi khandhehi ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Tīhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc84, ms31Dht_118, msdiv72"><i>Soko … paridevo … dukkhaṃ … domanassaṃ … upāyāso … satipaṭṭhānaṃ … sammappadhānaṃ ekena khandhena ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc85, ms31Dht_119, msdiv73"><i>Iddhipādo dvīhi khandhehi dvīhāyatanehi dvīhi dhātūhi saṅgahito.</i></a> <a><i>Katihi asaṅgahito?</i></a> <a><i>Tīhi khandhehi dasahāyatanehi soḷasahi dhātūhi asaṅgahito.</i></a></p>
<p><a data-ref="sc86, pts-vp-pli16, ms31Dht_120, msdiv74"><i>Jhānaṃ dvīhi khandhehi ekenāyatanena ekāya dhātuyā saṅgahitaṃ.</i></a> <a><i>Katihi asaṅgahitaṃ?</i></a> <a><i>Tīhi khandhehi ekādasahāyatanehi sattarasahi dhātūhi asaṅgahitaṃ.</i></a></p>
<p><a data-ref="sc87, ms31Dht_121, msdiv75"><i>Appamaññā … pañcindriyāni … pañca balāni … satta bojjhaṅgā … ariyo aṭṭhaṅgiko maggo … phasso … vedanā … saññā … cetanā … adhimokkho … manasikāro ekena khandhena ekenāyatanena ekāya dhātuyā saṅgahito.</i></a> <a><i>Katihi asaṅgahito?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahito.</i></a></p>
<p><a data-ref="sc88, ms31Dht_122, msdiv76"><i>Cittaṃ ekena khandhena ekenāyatanena sattahi dhātūhi saṅgahitaṃ.</i></a> <a><i>Katihi asaṅgahitaṃ?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahitaṃ.</i></a></p>
<h2><a><i>2.1.7. Tika</i></a></h2>
<h3><a><i>2.1.7.1. Kusalattika</i></a></h3>
<p><a data-ref="sc89, ms31Dht_123, msdiv77"><i>Kusalā dhammā … akusalā dhammā katihi khandhehi katihāyatanehi katihi dhātūhi saṅgahitā?</i></a> <a><i>Kusalā dhammā … akusalā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc90, ms31Dht_124, msdiv78"><i>Abyākatā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.7.2. Vedanāttika</i></a></h3>
<p><a data-ref="sc91, pts-vp-pli17, ms31Dht_125, msdiv79"><i>Sukhāya vedanāya sampayuttā dhammā … dukkhāya vedanāya sampayuttā dhammā tīhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi pannarasahi dhātūhi asaṅgahitā.</i></a></p>
<p><a data-ref="sc92, ms31Dht_126, msdiv80"><i>Adukkhamasukhāya vedanāya sampayuttā dhammā tīhi khandhehi dvīhāyatanehi sattahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi ekādasahi dhātūhi asaṅgahitā.</i></a></p>
<h3><a><i>2.1.7.3. Vipākattika</i></a></h3>
<p><a data-ref="sc93, ms31Dht_127, msdiv81"><i>Vipākā dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc94, ms31Dht_128, msdiv82"><i>Vipākadhammadhammā … saṃkiliṭṭhasaṃkilesikā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc95, ms31Dht_129, msdiv83"><i>Nevavipākanavipākadhammadhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi pañcahi dhātūhi asaṅgahitā.</i></a></p>
<h3><a><i>2.1.7.4. Upādinnattika</i></a></h3>
<p><a data-ref="sc96, ms31Dht_130, msdiv84"><i>Upādinnupādāniyā dhammā pañcahi khandhehi ekādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi ekenāyatanena ekāya dhātuyā asaṅgahitā.</i></a></p>
<p><a data-ref="sc97, pts-vp-pli18, ms31Dht_131, msdiv85"><i>Anupādinnupādāniyā dhammā pañcahi khandhehi sattahāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi pañcahāyatanehi dasahi dhātūhi asaṅgahitā.</i></a></p>
<p><a data-ref="sc98, ms31Dht_132, msdiv86"><i>Anupādinnaanupādāniyā dhammā … asaṃkiliṭṭhaasaṃkilesikā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.7.5. Saṃkiliṭṭhattika</i></a></h3>
<p><a data-ref="sc99, ms31Dht_133, msdiv87"><i>Asaṃkiliṭṭhasaṃkilesikā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.7.6. Vitakkattika</i></a></h3>
<p><a data-ref="sc100, ms31Dht_134, msdiv88"><i>Savitakkasavicārā dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā.</i></a></p>
<p><a data-ref="sc101, ms31Dht_135, msdiv89"><i>Avitakkavicāramattā dhammā … pītisahagatā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc102, ms31Dht_136, msdiv90"><i>Avitakkaavicārā dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi ekāya dhātuyā asaṅgahitā.</i></a></p>
<h3><a><i>2.1.7.7. Pītittika</i></a></h3>
<p><a data-ref="sc103, ms31Dht_137, msdiv91"><i>Sukhasahagatā dhammā tīhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi pannarasahi dhātūhi asaṅgahitā.</i></a></p>
<p><a data-ref="sc104, pts-vp-pli19, ms31Dht_138, msdiv92"><i>Upekkhāsahagatā dhammā tīhi khandhehi dvīhāyatanehi sattahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi ekādasahi dhātūhi asaṅgahitā.</i></a></p>
<h3><a><i>2.1.7.8. Dassanenapahātabbattika</i></a></h3>
<p><a data-ref="sc105, ms31Dht_139, msdiv93"><i>Dassanena pahātabbā dhammā … bhāvanāya pahātabbā dhammā … dassanena pahātabbahetukā dhammā … bhāvanāya pahātabbahetukā dhammā … ācayagāmino dhammā … apacayagāmino dhammā … sekkhā dhammā … asekkhā dhammā … mahaggatā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.7.9–11. Dassanenapahātabbahetukattikādi</i></a></h3>
<p><a data-var="nevasekkhanāsekkhā dhammā → nevasekkhānāsekkhā dhammā (bj, sya-all); nevasekkhā-nāsekkha-dhammā (pts-vp-pli1)" data-ref="sc106, ms31Dht_140, msdiv94"><i>Neva dassanena na bhāvanāya pahātabbā dhammā … neva dassanena na bhāvanāya pahātabbahetukā dhammā … nevācayagāmināpacayagāmino dhammā … nevasekkhanāsekkhā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.7.12. Parittattika</i></a></h3>
<p><a data-ref="sc107, ms31Dht_141, msdiv95"><i>Parittā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc108, pts-vp-pli20, ms31Dht_142, msdiv96"><i>Appamāṇā dhammā … paṇītā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.7.13. Parittārammaṇattika</i></a></h3>
<p><a data-var="Parittārammaṇā → parittāramaṇā (?)" data-ref="sc109, ms31Dht_143, msdiv97"><i>Parittārammaṇā dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc110, ms31Dht_144, msdiv98"><i>Mahaggatārammaṇā dhammā … appamāṇārammaṇā dhammā … hīnā dhammā … micchattaniyatā dhammā … sammattaniyatā dhammā … maggārammaṇā dhammā … maggahetukā dhammā … maggādhipatino dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.7.14. Hīnattika</i></a></h3>
<p><a data-ref="sc111, ms31Dht_145, msdiv99"><i>Majjhimā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.7.15. Micchattaniyatattika</i></a></h3>
<p><a data-ref="sc112, ms31Dht_146, msdiv100"><i>Aniyatā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.7.17. Uppannattika</i></a></h3>
<p><a data-ref="sc113, ms31Dht_147, msdiv101"><i>Uppannā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc114, pts-vp-pli21, ms31Dht_148, msdiv102"><i>Anuppannā dhammā pañcahi khandhehi sattahāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi pañcahāyatanehi dasahi dhātūhi asaṅgahitā.</i></a></p>
<p><a data-ref="sc115, ms31Dht_149, msdiv103"><i>Uppādino dhammā pañcahi khandhehi ekādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi ekenāyatanena ekāya dhātuyā asaṅgahitā.</i></a></p>
<h3><a><i>2.1.7.18. Atītattika</i></a></h3>
<p><a data-ref="sc116, ms31Dht_150, msdiv104"><i>Atītā dhammā … anāgatā dhammā … paccuppannā dhammā … ajjhattā dhammā … ajjhattabahiddhā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc117, ms31Dht_151, msdiv105"><i>Bahiddhā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.7.19–21. Atītārammaṇattikādi</i></a></h3>
<p><a data-ref="sc118, ms31Dht_152, msdiv106"><i>Atītārammaṇā dhammā … anāgatārammaṇā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc119, pts-vp-pli22, ms31Dht_153, msdiv107"><i>Paccuppannārammaṇā dhammā … ajjhattārammaṇā dhammā … bahiddhārammaṇā dhammā … ajjhattabahiddhārammaṇā dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<h3><a><i>7.22. Sanidassanattika</i></a></h3>
<p><a data-ref="sc120, ms31Dht_154, msdiv108"><i>Sanidassanasappaṭighā dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc121, ms31Dht_155, msdiv109"><i>Anidassanasappaṭighā dhammā ekena khandhena navahāyatanehi navahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi tīhāyatanehi navahi dhātūhi asaṅgahitā.</i></a></p>
<p><a data-ref="sc122, ms31Dht_156, msdiv110"><i>Anidassanaappaṭighā dhammā asaṅkhataṃ khandhato ṭhapetvā pañcahi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi, dasahāyatanehi dasahi dhātūhi asaṅgahitā.</i></a></p>
<h2><a><i>2.1.8. Duka</i></a></h2>
<h3><a><i>2.1.8.1. Hetugocchaka</i></a></h3>
<p><a data-ref="sc123, ms31Dht_157, msdiv111"><i>Hetū dhammā … hetū ceva sahetukā ca dhammā … hetū ceva hetusampayuttā ca dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-var="na hetu ahetukā → na hetū ahetukā (sya-all, mr); nahetudhammā (pts-vp-pli1)" data-ref="sc124, ms31Dht_158, msdiv112"><i>Na hetū dhammā … ahetukā dhammā … hetuvippayuttā dhammā … na hetu ahetukā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc125, pts-vp-pli23, ms31Dht_159, msdiv113"><i>Sahetukā dhammā … hetusampayuttā dhammā … sahetukā ceva na ca hetu dhammā … hetusampayuttā ceva na ca hetū dhammā … na hetū sahetukā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.8.2. Cūḷantaraduka</i></a></h3>
<p><a data-ref="sc126, ms31Dht_160, msdiv114"><i>Sappaccayā dhammā … saṅkhatā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc127, ms31Dht_161, msdiv115"><i>Appaccayā dhammā … asaṅkhatā dhammā na kehici khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Pañcahi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc128, ms31Dht_162, msdiv116"><i>Sanidassanā dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc129, ms31Dht_163, msdiv117"><i>Anidassanā dhammā asaṅkhataṃ khandhato ṭhapetvā pañcahi khandhehi ekādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi, ekenāyatanena ekāya dhātuyā asaṅgahitā.</i></a></p>
<p><a data-ref="sc130, ms31Dht_164, msdiv118"><i>Sappaṭighā dhammā ekena khandhena dasahāyatanehi dasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dvīhāyatanehi aṭṭhahi dhātūhi asaṅgahitā.</i></a></p>
<p><a data-ref="sc131, pts-vp-pli24, ms31Dht_165, msdiv119"><i>Appaṭighā dhammā asaṅkhataṃ khandhato ṭhapetvā pañcahi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi, dasahāyatanehi dasahi dhātūhi asaṅgahitā.</i></a></p>
<p><a data-ref="sc132, ms31Dht_166, msdiv120"><i>Rūpino dhammā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc133, ms31Dht_167, msdiv121"><i>Arūpino dhammā asaṅkhataṃ khandhato ṭhapetvā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc134, ms31Dht_168, msdiv122"><i>Lokiyā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc135, ms31Dht_169, msdiv123"><i>Lokuttarā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc136, ms31Dht_170, msdiv124"><i>Kenaci viññeyyā dhammā … kenaci na viññeyyā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<h3><a><i>2.1.8.3. Āsavagocchaka</i></a></h3>
<p><a data-ref="sc137, pts-vp-pli25, ms31Dht_171, msdiv125"><i>Āsavā dhammā … āsavā ceva sāsavā ca dhammā … āsavā ceva āsavasampayuttā ca dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc138, ms31Dht_172, msdiv126"><i>No āsavā dhammā … āsavavippayuttā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc139, ms31Dht_173, msdiv127"><i>Sāsavā dhammā … sāsavā ceva no ca āsavā dhammā … āsavavippayuttā sāsavā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc140, ms31Dht_174, msdiv128"><i>Anāsavā dhammā … āsavavippayuttā anāsavā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc141, ms31Dht_175, msdiv129"><i>Āsavasampayuttā dhammā … āsavasampayuttā ceva no ca āsavā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.8.4–9. Saṃyojanagocchakādi</i></a></h3>
<p><a data-ref="sc142, pts-vp-pli26, ms31Dht_176, msdiv130"><i>Saṃyojanā dhammā … ganthā dhammā … oghā dhammā … yogā dhammā … nīvaraṇā dhammā … parāmāsā dhammā … parāmāsā ceva parāmaṭṭhā ca dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc143, ms31Dht_177, msdiv131"><i>No parāmāsā dhammā … parāmāsavippayuttā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc144, ms31Dht_178, msdiv132"><i>Parāmaṭṭhā dhammā … parāmaṭṭhā ceva no ca parāmāsā dhammā … parāmāsavippayuttā parāmaṭṭhā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc145, ms31Dht_179, msdiv133"><i>Aparāmaṭṭhā dhammā … parāmāsavippayuttā aparāmaṭṭhā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc146, ms31Dht_180, msdiv134"><i>Parāmāsasampayuttā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.8.10. Mahantaraduka</i></a></h3>
<p><a data-ref="sc147, ms31Dht_181, msdiv135"><i>Sārammaṇā dhammā catūhi khandhehi dvīhāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi dasahi dhātūhi asaṅgahitā.</i></a></p>
<p><a data-ref="sc148, pts-vp-pli27, ms31Dht_182, msdiv136"><i>Anārammaṇā dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc149, ms31Dht_183, msdiv137"><i>Cittā dhammā ekena khandhena ekenāyatanena sattahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi ekādasahi dhātūhi asaṅgahitā.</i></a></p>
<p><a data-ref="sc150, ms31Dht_184, msdiv138"><i>No cittā dhammā asaṅkhataṃ khandhato ṭhapetvā catūhi khandhehi ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena ekenāyatanena sattahi dhātūhi asaṅgahitā.</i></a></p>
<p><a data-ref="sc151, ms31Dht_185, msdiv139"><i>Cetasikā dhammā … cittasampayuttā dhammā … cittasaṃsaṭṭhā dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc152, ms31Dht_186, msdiv140"><i>Acetasikā dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc153, ms31Dht_187, msdiv141"><i>Cittavippayuttā dhammā … cittavisaṃsaṭṭhā dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekenāyatanena sattahi dhātūhi asaṅgahitā.</i></a></p>
<p><a data-ref="sc154, pts-vp-pli28, ms31Dht_188, msdiv142"><i>Cittasamuṭṭhānā dhammā catūhi khandhehi chahāyatanehi chahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena chahāyatanehi dvādasahi dhātūhi asaṅgahitā.</i></a></p>
<p><a data-ref="sc155, ms31Dht_189, msdiv143"><i>No cittasamuṭṭhānā dhammā … no cittasahabhuno dhammā … no cittānuparivattino dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc156, ms31Dht_190, msdiv144"><i>Cittasahabhuno dhammā … cittānuparivattino dhammā catūhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Ekena khandhena ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc157, ms31Dht_191, msdiv145"><i>Cittasaṃsaṭṭhasamuṭṭhānā dhammā … cittasaṃsaṭṭhasamuṭṭhānasahabhuno dhammā … cittasaṃsaṭṭhasamuṭṭhānānuparivattino dhammā tīhi khandhehi ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc158, ms31Dht_192, msdiv146"><i>No cittasaṃsaṭṭhasamuṭṭhānā dhammā … no cittasaṃsaṭṭhasamuṭṭhānasahabhuno dhammā … no cittasaṃsaṭṭhasamuṭṭhānānuparivattino dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc159, pts-vp-pli29, ms31Dht_193, msdiv147"><i>Ajjhattikā dhammā dvīhi khandhehi chahāyatanehi dvādasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Tīhi khandhehi chahāyatanehi chahi dhātūhi asaṅgahitā.</i></a></p>
<p><a data-ref="sc160, ms31Dht_194, msdiv148"><i>Bāhirā dhammā asaṅkhataṃ khandhato ṭhapetvā catūhi khandhehi chahāyatanehi chahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena chahāyatanehi dvādasahi dhātūhi asaṅgahitā.</i></a></p>
<p><a data-ref="sc161, ms31Dht_195, msdiv149"><i>Upādā dhammā ekena khandhena dasahāyatanehi dasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi dvīhāyatanehi aṭṭhahi dhātūhi asaṅgahitā.</i></a></p>
<p><a data-ref="sc162, ms31Dht_196, msdiv150"><i>No upādā dhammā asaṅkhataṃ khandhato ṭhapetvā pañcahi khandhehi tīhāyatanehi navahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi navahāyatanehi navahi dhātūhi asaṅgahitā.</i></a></p>
<p><a data-ref="sc163, ms31Dht_197, msdiv151"><i>Upādinnā dhammā pañcahi khandhehi ekādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi ekenāyatanena ekāya dhātuyā asaṅgahitā.</i></a></p>
<p><a data-ref="sc164, ms31Dht_198, msdiv152"><i>Anupādinnā dhammā asaṅkhataṃ khandhato ṭhapetvā pañcahi khandhehi sattahāyatanehi aṭṭhahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi pañcahāyatanehi dasahi dhātūhi asaṅgahitā.</i></a></p>
<h3><a><i>2.1.8.11–12. Upādānagocchakādi</i></a></h3>
<p><a data-ref="sc165, pts-vp-pli30, ms31Dht_199, msdiv153"><i>Upādānā dhammā … kilesā dhammā … kilesā ceva saṃkilesikā ca dhammā … kilesā ceva saṃkiliṭṭhā ca dhammā … kilesā ceva kilesasampayuttā ca dhammā ekena khandhena ekenāyatanena ekāya dhātuyā saṅgahitā.</i></a> <a><i>Katihi asaṅgahitā?</i></a> <a><i>Catūhi khandhehi ekādasahāyatanehi sattarasahi dhātūhi asaṅgahitā.</i></a></p>
<p><a data-ref="sc166, ms31Dht_200, msdiv154"><i>No kilesā dhammā … asaṃkiliṭṭhā dhammā … kilesavippayuttā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc167, ms31Dht_201, msdiv155"><i>Saṃkilesikā dhammā … saṃkilesikā ceva no ca kilesā dhammā … kilesavippayuttā saṃkilesikā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc168, ms31Dht_202, msdiv156"><i>Asaṃkilesikā dhammā … kilesavippayuttā asaṃkilesikā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc169, ms31Dht_203, msdiv157"><i>Saṃkiliṭṭhā dhammā … kilesasampayuttā dhammā … saṃkiliṭṭhā ceva no ca kilesā dhammā … kilesasampayuttā ceva no ca kilesā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<h3><a><i>2.1.8.13. Piṭṭhiduka</i></a></h3>
<p><a data-ref="sc170, pts-vp-pli31, ms31Dht_204, msdiv158"><i>Dassanena pahātabbā dhammā … bhāvanāya pahātabbā dhammā … dassanena pahātabbahetukā dhammā … bhāvanāya pahātabbahetukā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc171, ms31Dht_205, msdiv159"><i>Na dassanena pahātabbā dhammā … na bhāvanāya pahātabbā dhammā … na dassanena pahātabbahetukā dhammā … na bhāvanāya pahātabbahetukā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc172, ms31Dht_206, msdiv160"><i>Savitakkā dhammā … savicārā dhammā catūhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi pannarasahi dhātūhi asaṅgahitā.</i></a></p>
<p><a data-ref="sc173, ms31Dht_207, msdiv161"><i>Avitakkā dhammā … avicārā dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi ekāya dhātuyā asaṅgahitā.</i></a></p>
<p><a data-ref="sc174, ms31Dht_208, msdiv162"><i>Sappītikā dhammā … pītisahagatā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc175, pts-vp-pli32, ms31Dht_209, msdiv163"><i>Appītikā dhammā … na pītisahagatā dhammā … na sukhasahagatā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc176, ms31Dht_210, msdiv164"><i>Sukhasahagatā dhammā tīhi khandhehi dvīhāyatanehi tīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi pannarasahi dhātūhi asaṅgahitā.</i></a></p>
<p><a data-ref="sc177, ms31Dht_211, msdiv165"><i>Upekkhāsahagatā dhammā tīhi khandhehi dvīhāyatanehi sattahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Dvīhi khandhehi dasahāyatanehi ekādasahi dhātūhi asaṅgahitā.</i></a></p>
<p><a data-ref="sc178, ms31Dht_212, msdiv166"><i>Na upekkhāsahagatā dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi pañcahi dhātūhi asaṅgahitā.</i></a></p>
<p><a data-ref="sc179, ms31Dht_213, msdiv167"><i>Kāmāvacarā dhammā … pariyāpannā dhammā … sauttarā dhammā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p><a data-ref="sc180, ms31Dht_214, msdiv168"><i>Na kāmāvacarā dhammā … apariyāpannā dhammā … anuttarā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc181, pts-vp-pli33, ms31Dht_215, msdiv169"><i>Rūpāvacarā dhammā … arūpāvacarā dhammā … niyyānikā dhammā … niyatā dhammā … saraṇā dhammā catūhi khandhehi dvīhāyatanehi dvīhi dhātūhi saṅgahitā.</i></a> <a><i>Katihi asaṅgahitā?</i></a> <a><i>Ekena khandhena dasahāyatanehi soḷasahi dhātūhi asaṅgahitā.</i></a></p>
<p><a data-ref="sc182, ms31Dht_216, msdiv170"><i>Na rūpāvacarā dhammā … na arūpāvacarā dhammā … aniyyānikā dhammā … aniyatā dhammā … araṇā dhammā katihi khandhehi katihāyatanehi katihi dhātūhi saṅgahitā?</i></a> <a><i>Araṇā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā.</i></a> <a><i>Katihi asaṅgahitā?</i></a> <a><i>Na kehici khandhehi na kehici āyatanehi na kāhici dhātūhi asaṅgahitā.</i></a></p>
<p class="endsection"><a data-ref="sc183, ms31Dht_217"><i>Saṅgahāsaṅgahapadaniddeso paṭhamo.</i></a></p>
</article>
</section>
</div>
</body>
</html>
