<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana1.3">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānuloma (1), Tikapaṭṭhānapāḷi (1)</i></a></p>
<h1><a><i>1.3. Vedanāttika</i></a></h1>
</div>
<h3><a><i>1.3.1. Paṭiccavāra</i></a></h3>
<h4><a><i>1.3.1.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc1, ms36P1_1796, msdiv1"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati hetupaccayā—sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc2, ms36P1_1797"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati hetupaccayā—dukkhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc3, ms36P1_1798"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati hetupaccayā—adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<h6><a><i>Ārammaṇādi</i></a></h6>
<p><a data-ref="sc4, ms36P1_1799, msdiv2"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati ārammaṇapaccayā … adhipatipaccayā (adhipatiyā paṭisandhi natthi) … anantarapaccayā … samanantarapaccayā … sahajātapaccayā … aññamaññapaccayā … nissayapaccayā … upanissayapaccayā … purejātapaccayā—sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ purejātapaccayā. (Saṃkhittaṃ.)</i></a></p>
<h6><a><i>Āsevanādi</i></a></h6>
<p><a data-ref="sc5, ms36P1_1800, msdiv3"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati āsevanapaccayā … kammapaccayā … vipākapaccayā—sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc6, ms36P1_1801"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati vipākapaccayā—dukkhasahagataṃ kāyaviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc7, ms36P1_1802"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati vipākapaccayā—adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<h6><a><i>Āhārādi</i></a></h6>
<p><a data-ref="sc8, ms36P1_1803, msdiv4"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati āhārapaccayā … indriyapaccayā … jhānapaccayā … maggapaccayā … sampayuttapaccayā … vippayuttapaccayā—sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; vatthuṃ vippayuttapaccayā; paṭisandhikkhaṇe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ vippayuttapaccayā.</i></a></p>
<p><a data-ref="sc9, ms36P1_1804"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati vippayuttapaccayā—dukkhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ vippayuttapaccayā.</i></a></p>
<p><a data-ref="sc10, ms36P1_1805"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati vippayuttapaccayā—adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; vatthuṃ vippayuttapaccayā; paṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ vippayuttapaccayā. (Saṃkhittaṃ.)</i></a></p>
<h6><a><i>Atthyādi</i></a></h6>
<p><a data-ref="sc11, ms36P1_1806, msdiv5"><i>Atthipaccayā … natthipaccayā … vigatapaccayā … avigatapaccayā ….</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc12, ms36P1_1807, msdiv6"><i>Hetuyā tīṇi, ārammaṇe tīṇi …pe… avigate tīṇi.</i></a></p>
<h6><a><i>Hetudukādi</i></a></h6>
<p><a data-ref="sc13, ms36P1_1808, msdiv7"><i>Hetupaccayā ārammaṇe tīṇi …pe… vipāke dve …pe… avigate tīṇi …pe….</i></a></p>
<p><a data-ref="sc14, ms36P1_1809"><i>Ārammaṇapaccayā adhipatipaccayā hetuyā tīṇi …pe… vipāke dve …pe… avigate tīṇi …pe….</i></a></p>
<p><a data-ref="sc15, ms36P1_1810"><i>Āsevanapaccayā hetuyā tīṇi …pe… kamme tīṇi, āhāre tīṇi …pe… avigate tīṇi …pe….</i></a></p>
<p><a data-ref="sc16, ms36P1_1811"><i>Vipākapaccayā hetuyā dve, ārammaṇe tīṇi, adhipatiyā dve …pe… purejāte tīṇi, kamme tīṇi …pe… jhāne dve, magge dve …pe… avigate tīṇi …pe….</i></a></p>
<p><a data-ref="sc17, ms36P1_1812"><i>Jhānapaccayā hetuyā tīṇi …pe… vipāke dve …pe… avigate tīṇi …pe….</i></a></p>
<p><a data-ref="sc18, ms36P1_1813"><i>Maggapaccayā hetuyā tīṇi …pe… vipāke dve …pe… avigate tīṇi …pe….</i></a></p>
<p><a data-ref="sc19, ms36P1_1814"><i>Avigatapaccayā hetuyā tīṇi …pe… natthiyā tīṇi, vigate tīṇi …pe….</i></a></p>
<p class="pe"><a data-ref="sc20, ms36P1_1815"><i>Yathā kusalattikassa paccayagaṇanā, evaṃ vitthāretabbā.</i></a></p>
<h4><a><i>1.3.1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Nahetu</i></a></h6>
<p><a data-ref="sc21, ms36P1_1816, msdiv8"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati nahetupaccayā—ahetukaṃ sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc22, ms36P1_1817"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati nahetupaccayā—dukkhasahagataṃ kāyaviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc23, ms36P1_1818"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati nahetupaccayā—ahetukaṃ adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; ahetukapaṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; vicikicchāsahagate uddhaccasahagate khandhe paṭicca vicikicchāsahagato uddhaccasahagato moho.</i></a></p>
<h6><a><i>Naadhipati</i></a></h6>
<p><a data-ref="sc24, ms36P1_1819, msdiv9"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati naadhipatipaccayā. (Nādhipati paripuṇṇaṃ paṭisandhikaṃ.)</i></a></p>
<h6><a><i>Napurejāta</i></a></h6>
<p><a data-ref="sc25, ms36P1_1820, msdiv10"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati napurejātapaccayā—arūpe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc26, ms36P1_1821"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati napurejātapaccayā—arūpe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<h6><a><i>Napacchājāta-naāsevana</i></a></h6>
<p><a data-ref="sc27, ms36P1_1822, msdiv11"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati napacchājātapaccayā … naāsevanapaccayā. (Napacchājātampi naāsevanampi paripuṇṇaṃ paṭisandhikaṃ.)</i></a></p>
<h6><a><i>Nakamma</i></a></h6>
<p><a data-ref="sc28, ms36P1_1823, msdiv12"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati nakammapaccayā—sukhāya vedanāya sampayutte khandhe paṭicca sukhāya vedanāya sampayuttā cetanā.</i></a></p>
<p><a data-ref="sc29, ms36P1_1824"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati nakammapaccayā—dukkhāya vedanāya sampayutte khandhe paṭicca dukkhāya vedanāya sampayuttā cetanā.</i></a></p>
<p><a data-ref="sc30, ms36P1_1825"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati nakammapaccayā—adukkhamasukhāya vedanāya sampayutte khandhe paṭicca adukkhamasukhāya vedanāya sampayuttā cetanā.</i></a></p>
<h6><a><i>Navipāka-najhāna</i></a></h6>
<p><a data-ref="sc31, ms36P1_1826, msdiv13"><i>Sukhāya vedanāya sampayuttaṃ dhammaṃ paṭicca sukkhāya vedanāya sampayutto dhammo uppajjati navipākapaccayā … najhānapaccayā—sukhasahagataṃ kāyaviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc32, ms36P1_1827"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati najhānapaccayā—dukkhasahagataṃ kāyaviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc33, ms36P1_1828"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati najhānapaccayā—catuviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<h6><a><i>Namagga</i></a></h6>
<p><a data-ref="sc34, ms36P1_1829, msdiv14"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati namaggapaccayā—ahetukaṃ sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc35, ms36P1_1830"><i>Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati namaggapaccayā—dukkhasahagataṃ kāyaviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc36, ms36P1_1831"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati namaggapaccayā—ahetukaṃ adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; ahetukapaṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<h6><a><i>Navippayutta</i></a></h6>
<p><a data-ref="sc37, ms36P1_1832, msdiv15"><i>Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati navippayuttapaccayā—arūpe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<p><a data-ref="sc38, ms36P1_1833"><i>Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati navippayuttapaccayā—arūpe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc39, ms36P1_1834, msdiv16"><i>Nahetuyā tīṇi, naadhipatiyā tīṇi, napurejāte dve, napacchājāte tīṇi, naāsevane tīṇi, nakamme tīṇi, navipāke tīṇi, najhāne tīṇi, namagge tīṇi, navippayutte dve.</i></a></p>
<h4><a><i>1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Nahetuduka</i></a></h6>
<p><a data-ref="sc40, ms36P1_1835, msdiv17"><i>Nahetupaccayā naadhipatiyā tīṇi, napurejāte ekaṃ, napacchājāte tīṇi, naāsevane tīṇi, nakamme dve, navipāke dve, najhāne tīṇi, namagge tīṇi, navippayutte ekaṃ …pe….</i></a></p>
<h6><a><i>Catukka</i></a></h6>
<p><a data-ref="sc41, ms36P1_1836"><i>Nahetupaccayā naadhipatipaccayā napurejātapaccayā napacchājāte ekaṃ, naāsevane ekaṃ, nakamme ekaṃ, navipāke ekaṃ, namagge ekaṃ, navippayutte ekaṃ …pe….</i></a></p>
<h6><a><i>Navaka</i></a></h6>
<p><a data-ref="sc42, ms36P1_1837"><i>Nahetupaccayā naadhipatipaccayā napurejātapaccayā napacchājātapaccayā naāsevanapaccayā nakammapaccayā navipākapaccayā namaggapaccayā navippayutte ekaṃ. (Saṃkhittaṃ.)</i></a></p>
<h6><a><i>Naadhipatiduka</i></a></h6>
<p><a data-ref="sc43, ms36P1_1838, msdiv18"><i>Naadhipatipaccayā nahetuyā tīṇi, napurejāte dve, napacchājāte tīṇi, naāsevane tīṇi, nakamme tīṇi, navipāke tīṇi, najhāne tīṇi, namagge tīṇi, navippayutte dve. (Saṃkhittaṃ.)</i></a></p>
<h6><a><i>Napurejātaduka</i></a></h6>
<p><a data-ref="sc44, ms36P1_1839, msdiv19"><i>Napurejātapaccayā nahetuyā ekaṃ, naadhipatiyā dve, napacchājāte dve, naāsevane dve, nakamme dve, navipāke dve, namagge ekaṃ, navippayutte dve.</i></a></p>
<h6><a><i>Tika</i></a></h6>
<p><a data-ref="sc45, ms36P1_1840"><i>Napurejātapaccayā nahetupaccayā naadhipatiyā ekaṃ, napacchājāte ekaṃ, naāsevane ekaṃ, nakamme ekaṃ, navipāke ekaṃ, namagge ekaṃ, navippayutte ekaṃ. (Saṃkhittaṃ.)</i></a></p>
<h6><a><i>Napacchājātadukādi</i></a></h6>
<p><a data-ref="sc46, ms36P1_1841, msdiv20"><i>Napacchājātapaccayā … naāsevanapaccayā … nakammapaccayā nahetuyā dve, naadhipatiyā tīṇi, napurejāte dve, napacchājāte tīṇi, naāsevane tīṇi, navipāke tīṇi, namagge dve, navippayutte dve.</i></a></p>
<h6><a><i>Tika</i></a></h6>
<p><a data-ref="sc47, ms36P1_1842"><i>Nakammapaccayā nahetupaccayā naadhipatiyā dve, napurejāte ekaṃ, napacchājāte dve, naāsevane dve, navipāke dve, namagge dve, navippayutte ekaṃ …pe….</i></a></p>
<h6><a><i>Pañcaka</i></a></h6>
<p><a data-ref="sc48, ms36P1_1843"><i>Nakammapaccayā nahetupaccayā naadhipatipaccayā napurejātapaccayā napacchājāte ekaṃ, naāsevane ekaṃ, navipāke ekaṃ, namagge ekaṃ, navippayutte ekaṃ. (Saṃkhittaṃ.)</i></a></p>
<h6><a><i>Navipākaduka</i></a></h6>
<p><a data-ref="sc49, ms36P1_1844, msdiv21"><i>Navipākapaccayā nahetuyā dve, naadhipatiyā tīṇi, napurejāte dve, napacchājāte tīṇi, naāsevane tīṇi, nakamme tīṇi, namagge dve, navippayutte dve.</i></a></p>
<p><a data-ref="sc50, ms36P1_1845"><i>Navipākapaccayā. (Nakammapaccayasadisaṃ.)</i></a></p>
<h6><a><i>Najhānaduka</i></a></h6>
<p><a data-ref="sc51, ms36P1_1846, msdiv22"><i>Najhānapaccayā nahetuyā tīṇi, naadhipatiyā tīṇi, napacchājāte tīṇi, naāsevane tīṇi, namagge tīṇi …pe….</i></a></p>
<h6><a><i>Chakka</i></a></h6>
<p><a data-ref="sc52, ms36P1_1847"><i>Najhānapaccayā nahetupaccayā naadhipatipaccayā napacchājātapaccayā naāsevanapaccayā namagge tīṇi. (Saṃkhittaṃ.)</i></a></p>
<h6><a><i>Namaggaduka</i></a></h6>
<p><a data-ref="sc53, ms36P1_1848, msdiv23"><i>Namaggapaccayā nahetuyā tīṇi, naadhipatiyā tīṇi, napurejāte ekaṃ, napacchājāte tīṇi, naāsevane tīṇi, nakamme dve, navipāke dve, najhāne tīṇi, navippayutte ekaṃ.</i></a></p>
<h6><a><i>Tika</i></a></h6>
<p><a data-ref="sc54, ms36P1_1849"><i>Namaggapaccayā nahetupaccayā naadhipatiyā tīṇi, napurejāte ekaṃ, napacchājāte tīṇi, naāsevane tīṇi, nakamme dve, navipāke dve, najhāne tīṇi, navippayutte ekaṃ …pe….</i></a></p>
<h6><a><i>Pañcaka</i></a></h6>
<p><a data-ref="sc55, ms36P1_1850"><i>Namaggapaccayā nahetupaccayā naadhipatipaccayā napurejātapaccayā napacchājāte ekaṃ, naāsevane ekaṃ, nakamme ekaṃ, navipāke ekaṃ, navippayutte ekaṃ. (Saṃkhittaṃ.)</i></a></p>
<h6><a><i>Navippayuttaduka</i></a></h6>
<p><a data-ref="sc56, ms36P1_1851, msdiv24"><i>Navippayuttapaccayā nahetuyā ekaṃ, naadhipatiyā dve, napurejāte dve, napacchājāte dve, naāsevane dve, nakamme dve, navipāke dve, namagge ekaṃ.</i></a></p>
<h6><a><i>Tika</i></a></h6>
<p><a data-ref="sc57, ms36P1_1852"><i>Navippayuttapaccayā nahetupaccayā naadhipatiyā ekaṃ, napurejāte ekaṃ, napacchājāte ekaṃ, naāsevane ekaṃ, nakamme ekaṃ, navipāke ekaṃ, namagge ekaṃ …pe….</i></a></p>
<h6><a><i>Navaka</i></a></h6>
<p><a data-ref="sc58, ms36P1_1853"><i>Navippayuttapaccayā nahetupaccayā naadhipatipaccayā napurejātapaccayā napacchājātapaccayā naāsevanapaccayā nakammapaccayā navipākapaccayā namagge ekaṃ. (Saṃkhittaṃ.)</i></a></p>
<p class="endsutta"><a data-ref="sc59, ms36P1_1854"><i>Paccanīyagaṇanā.</i></a></p>
<h4><a><i>1.3.1.3. Paccayānulomapaccanīya</i></a></h4>
<h6><a><i>Hetuduka</i></a></h6>
<p><a data-ref="sc60, ms36P1_1855, msdiv25"><i>Hetupaccayā naadhipatiyā tīṇi, napurejāte dve, napacchājāte tīṇi, naāsevane tīṇi, nakamme tīṇi, navipāke tīṇi, navippayutte dve.</i></a></p>
<h6><a><i>Tika</i></a></h6>
<p><a data-ref="sc61, ms36P1_1856"><i>Hetupaccayā ārammaṇapaccayā naadhipatiyā tīṇi, napurejāte dve, napacchājāte tīṇi, naāsevane tīṇi, nakamme tīṇi, navipāke tīṇi, navippayutte dve.</i></a></p>
<p class="pe"><a data-ref="sc62, ms36P1_1857"><i>Yathā kusalattikaṃ, evaṃ gaṇetabbaṃ.</i></a></p>
<p class="endsutta"><a data-ref="sc63, ms36P1_1858"><i>Anulomapaccanīyaṃ.</i></a></p>
<h4><a><i>1.3.1.4. Paccayapaccanīyānuloma</i></a></h4>
<h6><a><i>Nahetuduka</i></a></h6>
<p><a data-ref="sc64, ms36P1_1859, msdiv26"><i>Nahetupaccayā ārammaṇe tīṇi, anantare tīṇi, samanantare tīṇi, sahajāte tīṇi, aññamaññe tīṇi, nissaye tīṇi, upanissaye tīṇi, purejāte tīṇi, āsevane dve, kamme tīṇi, vipāke tīṇi, āhāre tīṇi, indriye tīṇi, jhāne dve, magge ekaṃ, sampayutte tīṇi, vippayutte tīṇi, atthiyā tīṇi, natthiyā tīṇi, vigate tīṇi, avigate tīṇi.</i></a></p>
<h6><a><i>Tika</i></a></h6>
<p><a data-ref="sc65, ms36P1_1860"><i>Nahetupaccayā naadhipatipaccayā ārammaṇe tīṇi, anantare tīṇi, samanantare tīṇi, sahajāte tīṇi, aññamaññe tīṇi, nissaye tīṇi, upanissaye tīṇi, purejāte tīṇi, āsevane dve, kamme tīṇi, vipāke tīṇi, āhāre tīṇi, indriye tīṇi, jhāne dve, magge ekaṃ, sampayutte tīṇi, vippayutte tīṇi, atthiyā tīṇi, natthiyā tīṇi, vigate tīṇi, avigate tīṇi.</i></a></p>
<h6><a><i>Catukka</i></a></h6>
<p><a data-ref="sc66, ms36P1_1861"><i>Nahetupaccayā naadhipatipaccayā napurejātapaccayā ārammaṇe ekaṃ, anantare ekaṃ, samanantare ekaṃ, sahajāte ekaṃ, aññamaññe ekaṃ, nissaye ekaṃ, upanissaye ekaṃ, āsevane ekaṃ, kamme ekaṃ, vipāke ekaṃ, āhāre ekaṃ, indriye ekaṃ, jhāne ekaṃ, magge ekaṃ, sampayutte ekaṃ, vippayutte ekaṃ, atthiyā ekaṃ, natthiyā ekaṃ, vigate ekaṃ, avigate ekaṃ …pe….</i></a></p>
<h6><a><i>Sattaka</i></a></h6>
<p><a data-ref="sc67, ms36P1_1862"><i>Nahetupaccayā naadhipatipaccayā napurejātapaccayā napacchājātapaccayā naāsevanapaccayā nakammapaccayā ārammaṇe ekaṃ, anantare ekaṃ, samanantare ekaṃ, sahajāte ekaṃ, aññamaññe ekaṃ, nissaye ekaṃ, upanissaye ekaṃ, āhāre ekaṃ, indriye ekaṃ, jhāne ekaṃ, sampayutte ekaṃ, atthiyā ekaṃ, natthiyā ekaṃ, vigate ekaṃ, avigate ekaṃ …pe….</i></a></p>
<h6><a><i>Dasaka</i></a></h6>
<p><a data-ref="sc68, ms36P1_1863"><i>Nahetupaccayā naadhipatipaccayā …pe… nakammapaccayā navipākapaccayā namaggapaccayā navippayuttapaccayā ārammaṇe ekaṃ, anantare ekaṃ, samanantare ekaṃ, sahajāte ekaṃ, aññamaññe ekaṃ, nissaye ekaṃ, upanissaye ekaṃ, āhāre ekaṃ, indriye ekaṃ, jhāne ekaṃ, sampayutte ekaṃ, atthiyā ekaṃ, natthiyā ekaṃ, vigate ekaṃ, avigate ekaṃ. (Saṃkhittaṃ.)</i></a></p>
<p class="endsutta"><a data-ref="sc69, ms36P1_1864"><i>Nahetumūlakaṃ.</i></a></p>
<h6><a><i>Naadhipatiduka</i></a></h6>
<p><a data-ref="sc70, ms36P1_1865, msdiv27"><i>Naadhipatipaccayā hetuyā tīṇi …pe… avigate tīṇi. (Saṃkhittaṃ.)</i></a></p>
<h6><a><i>Napurejātaduka</i></a></h6>
<p><a data-ref="sc71, ms36P1_1866, msdiv28"><i>Napurejātapaccayā hetuyā dve …pe… avigate dve. (Saṃkhittaṃ.)</i></a></p>
<h6><a><i>Napacchājātadukādi</i></a></h6>
<p><a data-ref="sc72, ms36P1_1867, msdiv29"><i>Napacchājātapaccayā … naāsevanapaccayā … nakammapaccayā … navipākapaccayā hetuyā tīṇi …pe… avigate tīṇi. (Saṃkhittaṃ.)</i></a></p>
<h6><a><i>Najhānaduka</i></a></h6>
<p><a data-ref="sc73, ms36P1_1868, msdiv30"><i>Najhānapaccayā ārammaṇe tīṇi, anantare tīṇi, samanantare tīṇi, sahajāte tīṇi, aññamaññe tīṇi, nissaye tīṇi, upanissaye tīṇi, purejāte tīṇi, kamme tīṇi, vipāke tīṇi, āhāre tīṇi, indriye tīṇi, sampayutte tīṇi, vippayutte tīṇi, atthiyā tīṇi, natthiyā tīṇi, vigate tīṇi, avigate tīṇi. (Saṃkhittaṃ.)</i></a></p>
<h6><a><i>Namaggaduka</i></a></h6>
<p><a data-ref="sc74, ms36P1_1869, msdiv31"><i>Namaggapaccayā ārammaṇe tīṇi, anantare tīṇi, samanantare tīṇi …pe… āsevane ekaṃ, kamme tīṇi …pe… jhāne dve …pe… avigate tīṇi. (Saṃkhittaṃ.)</i></a></p>
<h6><a><i>Navippayuttaduka</i></a></h6>
<p><a data-ref="sc75, ms36P1_1870, msdiv32"><i>Navippayuttapaccayā hetuyā dve, ārammaṇe dve, adhipatiyā dve, anantare dve, samanantare dve, sahajāte dve, aññamaññe dve, nissaye dve, upanissaye dve, āsevane dve, kamme dve, vipāke dve, āhāre dve, indriye dve, jhāne dve, magge dve, sampayutte dve, atthiyā dve, natthiyā dve, vigate dve, avigate dve.</i></a></p>
<h6><a><i>Tika</i></a></h6>
<p><a data-ref="sc76, ms36P1_1871"><i>Navippayuttapaccayā nahetupaccayā ārammaṇe ekaṃ, anantare ekaṃ, samanantare ekaṃ, sahajāte ekaṃ, aññamaññe ekaṃ, nissaye ekaṃ, upanissaye ekaṃ, āsevane ekaṃ, kamme ekaṃ, āhāre ekaṃ, indriye ekaṃ, jhāne ekaṃ, magge ekaṃ, sampayutte ekaṃ, atthiyā ekaṃ, natthiyā ekaṃ, vigate ekaṃ, avigate ekaṃ …pe….</i></a></p>
<h6><a><i>Dasaka</i></a></h6>
<p><a data-ref="sc77, ms36P1_1872"><i>Navippayuttapaccayā nahetupaccayā naadhipatipaccayā napurejātapaccayā napacchājātapaccayā naāsevanapaccayā nakammapaccayā navipākapaccayā namaggapaccayā ārammaṇe ekaṃ, anantare ekaṃ, samanantare ekaṃ, sahajāte ekaṃ, aññamaññe ekaṃ, nissaye ekaṃ, upanissaye ekaṃ, āhāre ekaṃ, indriye ekaṃ, jhāne ekaṃ, sampayutte ekaṃ, atthiyā ekaṃ, natthiyā ekaṃ, vigate ekaṃ, avigate ekaṃ.</i></a></p>
<p class="end"><a data-ref="sc78, ms36P1_1873"><i>Paccanīyānulomaṃ.</i></a></p>
<p class="end"><a><i>Paṭiccavāro.</i></a></p>
<h3><a><i>1.3.2. Sahajātavāra</i></a></h3>
<p><a data-ref="sc79, ms36P1_1874, msdiv33"><i>Sukhāya vedanāya sampayuttaṃ dhammaṃ sahajāto …pe….</i></a></p>
<h3><a><i>1.3.3. Paccayavāra</i></a></h3>
<p><a data-ref="sc80, ms36P1_1875, msdiv34"><i>Sukhāya vedanāya sampayuttaṃ dhammaṃ paccayā …pe….</i></a></p>
<h3><a><i>1.3.4. Nissayavāra</i></a></h3>
<p><a data-ref="sc81, ms36P1_1876, msdiv35"><i>Sukhāya vedanāya sampayuttaṃ dhammaṃ nissāya …pe….</i></a></p>
<h3><a><i>1.3.5. Saṃsaṭṭhavāra</i></a></h3>
<p><a data-ref="sc82, ms36P1_1877, msdiv36"><i>Sukhāya vedanāya sampayuttaṃ dhammaṃ saṃsaṭṭho …pe….</i></a></p>
<h3><a><i>1.3.6. Sampayuttavāra</i></a></h3>
<p><a data-ref="sc83, ms36P1_1878, msdiv37"><i>Sukhāya vedanāya sampayuttaṃ dhammaṃ sampayutto sukhāya vedanāya sampayutto dhammo uppajjati hetupaccayā—sukhāya vedanāya sampayuttaṃ ekaṃ khandhaṃ sampayuttā dve khandhā, dve khandhe sampayutto eko khandho. (Saṃkhittaṃ.)</i></a></p>
<p class="endsutta"><a data-ref="sc84, ms36P1_1879"><i>Sampayuttavāro.</i></a></p>
<h3><a><i>1.3.7. Pañhāvāra</i></a></h3>
<h4><a><i>1.3.7.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc85, ms36P1_1880, msdiv38"><i>Sukhāya vedanāya sampayutto dhammo sukhāya vedanāya sampayuttassa dhammassa hetupaccayena paccayo—sukhāya vedanāya sampayuttā hetū sampayuttakānaṃ khandhānaṃ hetupaccayena paccayo; paṭisandhikkhaṇe sukhāya vedanāya sampayuttā hetū sampayuttakānaṃ khandhānaṃ hetupaccayena paccayo. (1)</i></a></p>
<p><a data-ref="sc86, ms36P1_1881"><i>Dukkhāya vedanāya sampayutto dhammo dukkhāya vedanāya sampayuttassa dhammassa hetupaccayena paccayo—dukkhāya vedanāya sampayuttā hetū sampayuttakānaṃ khandhānaṃ hetupaccayena paccayo. (1)</i></a></p>
<p><a data-ref="sc87, ms36P1_1882"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa hetupaccayena paccayo—adukkhamasukhāya vedanāya sampayuttā hetū sampayuttakānaṃ khandhānaṃ hetupaccayena paccayo; paṭisandhikkhaṇe adukkhamasukhāya vedanāya sampayuttā hetū sampayuttakānaṃ khandhānaṃ hetupaccayena paccayo. (1)</i></a></p>
<h6><a><i>Ārammaṇa</i></a></h6>
<p><a data-ref="sc88, ms36P1_1883, msdiv39"><i>Sukhāya vedanāya sampayutto dhammo sukhāya vedanāya sampayuttassa dhammassa ārammaṇapaccayena paccayo—sukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā sukhāya vedanāya sampayuttena cittena paccavekkhati. Sukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā sukhāya vedanāya sampayuttena cittena paccavekkhati. Ariyā sukhāya vedanāya sampayuttena cittena sukhāya vedanāya sampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Sukhāya vedanāya sampayutte khandhe sukhāya vedanāya sampayuttena cittena aniccato dukkhato anattato vipassati, assādeti abhinandati; taṃ ārabbha sukhāya vedanāya sampayutto rāgo uppajjati, diṭṭhi uppajjati; sukhāya vedanāya sampayutte khandhe ārabbha sukhāya vedanāya sampayuttā khandhā uppajjanti. (1)</i></a></p>
<p><a data-ref="sc89, ms36P1_1884"><i>Sukhāya vedanāya sampayutto dhammo dukkhāya vedanāya sampayuttassa dhammassa ārammaṇapaccayena paccayo—sukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā vippaṭisārissa domanassaṃ uppajjati. Sukhāya vedanāya sampayutte jhāne parihīne vippaṭisārissa domanassaṃ uppajjati. Sukhāya vedanāya sampayutte khandhe ārabbha dukkhāya vedanāya sampayuttā khandhā uppajjanti. (2)</i></a></p>
<p><a data-ref="sc90, ms36P1_1885"><i>Sukhāya vedanāya sampayutto dhammo adukkhamasukhāya vedanāya sampayuttassa dhammassa ārammaṇapaccayena paccayo—sukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā adukkhamasukhāya vedanāya sampayuttena cittena paccavekkhati. Sukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā adukkhamasukhāya vedanāya sampayuttena cittena paccavekkhati. Ariyā adukkhamasukhāya vedanāya sampayuttena cittena sukhāya vedanāya sampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Sukhāya vedanāya sampayutte khandhe adukkhamasukhāya vedanāya sampayuttena cittena aniccato dukkhato anattato vipassati, assādeti abhinandati; taṃ ārabbha adukkhamasukhāya vedanāya sampayutto rāgo uppajjati, diṭṭhi uppajjati, vicikicchā uppajjati, uddhaccaṃ uppajjati, cetopariyañāṇena sukhāya vedanāya sampayuttacittasamaṅgissa cittaṃ jānāti. Sukhāya vedanāya sampayuttā khandhā cetopariyañāṇassa, pubbenivāsānussatiñāṇassa, yathākammupagañāṇassa, anāgataṃsañāṇassa, āvajjanāya ārammaṇapaccayena paccayo. Sukhāya vedanāya sampayutte khandhe ārabbha adukkhamasukhāya vedanāya sampayuttā khandhā uppajjanti. (3)</i></a></p>
<p><a data-ref="sc91, ms36P1_1886, msdiv40"><i>Dukkhāya vedanāya sampayutto dhammo dukkhāya vedanāya sampayuttassa dhammassa ārammaṇapaccayena paccayo—dosaṃ ārabbha doso uppajjati, moho uppajjati; dukkhāya vedanāya sampayuttaṃ mohaṃ ārabbha moho uppajjati, doso uppajjati; dukkhasahagataṃ kāyaviññāṇaṃ ārabbha doso uppajjati, moho uppajjati; dukkhāya vedanāya sampayutte khandhe ārabbha dukkhāya vedanāya sampayuttā khandhā uppajjanti. (1)</i></a></p>
<p><a data-ref="sc92, ms36P1_1887"><i>Dukkhāya vedanāya sampayutto dhammo sukhāya vedanāya sampayuttassa dhammassa ārammaṇapaccayena paccayo—ariyā sukhāya vedanāya sampayuttena cittena dukkhāya vedanāya sampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Dukkhāya vedanāya sampayutte khandhe sukhāya vedanāya sampayuttena cittena aniccato dukkhato anattato vipassati; dukkhāya vedanāya sampayutte khandhe ārabbha sukhāya vedanāya sampayuttā khandhā uppajjanti. (2)</i></a></p>
<p><a data-ref="sc93, ms36P1_1888"><i>Dukkhāya vedanāya sampayutto dhammo adukkhamasukhāya vedanāya sampayuttassa dhammassa ārammaṇapaccayena paccayo—ariyā adukkhamasukhāya vedanāya sampayuttena cittena dukkhāya vedanāya sampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Dukkhāya vedanāya sampayutte khandhe adukkhamasukhāya vedanāya sampayuttena cittena aniccato dukkhato anattato vipassati; cetopariyañāṇena dukkhāya vedanāya sampayuttacittasamaṅgissa cittaṃ jānanti. Dukkhāya vedanāya sampayuttā khandhā cetopariyañāṇassa, pubbenivāsānussatiñāṇassa, yathākammupagañāṇassa, anāgataṃsañāṇassa, āvajjanāya ārammaṇapaccayena paccayo—dukkhāya vedanāya sampayutte khandhe ārabbha adukkhamasukhāya vedanāya sampayuttā khandhā uppajjanti. (3)</i></a></p>
<p><a data-ref="sc94, ms36P1_1889, msdiv41"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa ārammaṇapaccayena paccayo—adukkhamasukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā adukkhamasukhāya vedanāya sampayuttena cittena paccavekkhati. Adukkhamasukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā adukkhamasukhāya vedanāya sampayuttena cittena paccavekkhati; ariyā adukkhamasukhāya vedanāya sampayuttena cittena adukkhamasukhāya vedanāya sampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Adukkhamasukhāya vedanāya sampayutte khandhe adukkhamasukhāya vedanāya sampayuttena cittena aniccato dukkhato anattato vipassati, assādeti abhinandati; taṃ ārabbha adukkhamasukhāya vedanāya sampayutto rāgo uppajjati, diṭṭhi uppajjati, vicikicchā uppajjati, uddhaccaṃ uppajjati; cetopariyañāṇena adukkhamasukhāya vedanāya sampayuttacittasamaṅgissa cittaṃ jānanti. Ākāsānañcāyatanaṃ viññāṇañcāyatanassa ārammaṇapaccayena paccayo. Ākiñcaññāyatanaṃ nevasaññānāsaññāyatanassa ārammaṇapaccayena paccayo. Adukkhamasukhāya vedanāya sampayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammupagañāṇassa, anāgataṃsañāṇassa āvajjanāya ārammaṇapaccayena paccayo. Adukkhamasukhāya vedanāya sampayutte khandhe ārabbha adukkhamasukhāya vedanāya sampayuttā khandhā uppajjanti. (1)</i></a></p>
<p><a data-ref="sc95, ms36P1_1890"><i>Adukkhamasukhāya vedanāya sampayutto dhammo sukhāya vedanāya sampayuttassa dhammassa ārammaṇapaccayena paccayo—adukkhamasukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā sukhāya vedanāya sampayuttena cittena paccavekkhati. Adukkhamasukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā sukhāya vedanāya sampayuttena cittena paccavekkhati. Ariyā sukhāya vedanāya sampayuttena cittena adukkhamasukhāya vedanāya sampayutte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Adukkhamasukhāya vedanāya sampayutte khandhe sukhāya vedanāya sampayuttena cittena aniccato dukkhato anattato vipassati, assādeti abhinandati; taṃ ārabbha sukhāya vedanāya sampayutto rāgo uppajjati, diṭṭhi uppajjati; adukkhamasukhāya vedanāya sampayutte khandhe ārabbha sukhāya vedanāya sampayuttā khandhā uppajjanti. (2)</i></a></p>
<p><a data-ref="sc96, ms36P1_1891"><i>Adukkhamasukhāya vedanāya sampayutto dhammo dukkhāya vedanāya sampayuttassa dhammassa ārammaṇapaccayena paccayo—adukkhamasukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā vippaṭisārissa domanassaṃ uppajjati, adukkhamasukhāya vedanāya sampayutte jhāne parihīne vippaṭisārissa domanassaṃ uppajjati, adukkhamasukhāya vedanāya sampayutte khandhe ārabbha dukkhāya vedanāya sampayuttā khandhā uppajjanti. (3)</i></a></p>
<h6><a><i>Adhipati</i></a></h6>
<p><a data-ref="sc97, ms36P1_1892, msdiv42"><i>Sukhāya vedanāya sampayutto dhammo sukhāya vedanāya sampayuttassa dhammassa adhipatipaccayena paccayo—ārammaṇādhipati, sahajātādhipati.</i></a></p>
<p><a data-ref="sc98, ms36P1_1893"><i>**Ārammaṇādhipati**—sukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā sukhāya vedanāya sampayuttena cittena taṃ garuṃ katvā paccavekkhati. Sukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā sukhāya vedanāya sampayuttena cittena taṃ garuṃ katvā paccavekkhati. Sukhāya vedanāya sampayutte khandhe sukhāya vedanāya sampayuttena cittena garuṃ katvā assādeti abhinandati; taṃ garuṃ katvā sukhāya vedanāya sampayutto rāgo uppajjati, diṭṭhi uppajjati.</i></a></p>
<p><a data-ref="sc99, ms36P1_1894"><i>**Sahajātādhipati**—sukhāya vedanāya sampayuttādhipati sampayuttakānaṃ khandhānaṃ adhipatipaccayena paccayo. (1)</i></a></p>
<p><a data-ref="sc100, ms36P1_1895"><i>Sukhāya vedanāya sampayutto dhammo adukkhamasukhāya vedanāya sampayuttassa dhammassa adhipatipaccayena paccayo.</i></a></p>
<p><a data-ref="sc101, ms36P1_1896"><i>**Ārammaṇādhipati**—sukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā adukkhamasukhāya vedanāya sampayuttena cittena taṃ garuṃ katvā paccavekkhati. Sukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā adukkhamasukhāya vedanāya sampayuttena cittena taṃ garuṃ katvā paccavekkhati. Sukhāya vedanāya sampayutte khandhe adukkhamasukhāya vedanāya sampayuttena cittena garuṃ katvā assādeti abhinandati; taṃ garuṃ katvā adukkhamasukhāya vedanāya sampayutto rāgo uppajjati, diṭṭhi uppajjati. (2)</i></a></p>
<p><a data-ref="sc102, ms36P1_1897, msdiv43"><i>Dukkhāya vedanāya sampayutto dhammo dukkhāya vedanāya sampayuttassa dhammassa adhipatipaccayena paccayo.</i></a></p>
<p><a data-ref="sc103, ms36P1_1898"><i>**Sahajātādhipati**—dukkhāya vedanāya sampayuttādhipati sampayuttakānaṃ khandhānaṃ adhipatipaccayena paccayo. (1)</i></a></p>
<p><a data-ref="sc104, ms36P1_1899, msdiv44"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa adhipatipaccayena paccayo—ārammaṇādhipati, sahajātādhipati.</i></a></p>
<p><a data-ref="sc105, ms36P1_1900"><i>**Ārammaṇādhipati**—adukkhamasukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā adukkhamasukhāya vedanāya sampayuttena cittena taṃ garuṃ katvā paccavekkhati. Adukkhamasukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā adukkhamasukhāya vedanāya sampayuttena cittena taṃ garuṃ katvā paccavekkhati. Adukkhamasukhāya vedanāya sampayutte khandhe adukkhamasukhāya vedanāya sampayuttena cittena garuṃ katvā assādeti abhinandati; taṃ garuṃ katvā adukkhamasukhāya vedanāya sampayutto rāgo uppajjati, diṭṭhi uppajjati. (2)</i></a></p>
<p><a data-ref="sc106, ms36P1_1901"><i>**Sahajātādhipati**—adukkhamasukhāya vedanāya sampayuttādhipati sampayuttakānaṃ khandhānaṃ adhipatipaccayena paccayo. (1)</i></a></p>
<p><a data-ref="sc107, ms36P1_1902"><i>Adukkhamasukhāya vedanāya sampayutto dhammo sukhāya vedanāya sampayuttassa dhammassa adhipatipaccayena paccayo.</i></a></p>
<p><a data-ref="sc108, ms36P1_1903"><i>**Ārammaṇādhipati**—adukkhamasukhāya vedanāya sampayuttena cittena dānaṃ datvā, sīlaṃ samādiyitvā, uposathakammaṃ katvā sukhāya vedanāya sampayuttena cittena taṃ garuṃ katvā paccavekkhati. Adukkhamasukhāya vedanāya sampayuttā jhānā vuṭṭhahitvā, maggā vuṭṭhahitvā, phalā vuṭṭhahitvā sukhāya vedanāya sampayuttena cittena taṃ garuṃ katvā paccavekkhati. Adukkhamasukhāya vedanāya sampayutte khandhe sukhāya vedanāya sampayuttena cittena garuṃ katvā assādeti abhinandati; taṃ garuṃ katvā sukhāya vedanāya sampayutto rāgo uppajjati, diṭṭhi uppajjati. (2)</i></a></p>
<h6><a><i>Anantara</i></a></h6>
<p><a data-ref="sc109, ms36P1_1904, msdiv45"><i>Sukhāya vedanāya sampayutto dhammo sukhāya vedanāya sampayuttassa dhammassa anantarapaccayena paccayo—purimā purimā sukhāya vedanāya sampayuttā khandhā pacchimānaṃ pacchimānaṃ sukhāya vedanāya sampayuttakānaṃ khandhānaṃ anantarapaccayena paccayo. Sukhāya vedanāya sampayuttaṃ anulomaṃ sukhāya vedanāya sampayuttassa gotrabhussa anantarapaccayena paccayo, anulomaṃ vodānassa … gotrabhu maggassa … vodānaṃ maggassa … maggo phalassa … phalaṃ phalassa … anulomaṃ sukhāya vedanāya sampayuttāya phalasamāpattiyā anantarapaccayena paccayo. Sukhāya vedanāya sampayuttā khandhā sukhāya vedanāya sampayuttassa vuṭṭhānassa anantarapaccayena paccayo. (1)</i></a></p>
<p><a data-ref="sc110, ms36P1_1905"><i>Sukhāya vedanāya sampayutto dhammo adukkhamasukhāya vedanāya sampayuttassa dhammassa anantarapaccayena paccayo—sukhāya vedanāya sampayuttaṃ cuticittaṃ adukkhamasukhāya vedanāya sampayuttassa upapatticittassa anantarapaccayena paccayo. Sukhāya vedanāya sampayuttaṃ bhavaṅgaṃ āvajjanāya anantarapaccayena paccayo. Sukhasahagataṃ kāyaviññāṇaṃ vipākamanodhātuyā anantarapaccayena paccayo. Sukhāya vedanāya sampayuttā vipākamanoviññāṇadhātu kiriyamanoviññāṇadhātuyā anantarapaccayena paccayo. Sukhāya vedanāya sampayuttaṃ bhavaṅgaṃ adukkhamasukhāya vedanāya sampayuttassa bhavaṅgassa anantarapaccayena paccayo. Sukhāya vedanāya sampayuttaṃ kusalākusalaṃ adukkhamasukhāya vedanāya sampayuttassa vuṭṭhānassa … kiriyaṃ vuṭṭhānassa … phalaṃ vuṭṭhānassa anantarapaccayena paccayo. (2)</i></a></p>
<p><a data-ref="sc111, ms36P1_1906, msdiv46"><i>Dukkhāya vedanāya sampayutto dhammo dukkhāya vedanāya sampayuttassa dhammassa anantarapaccayena paccayo—purimā purimā dukkhāya vedanāya sampayuttā khandhā pacchimānaṃ pacchimānaṃ dukkhāya vedanāya sampayuttakānaṃ khandhānaṃ anantarapaccayena paccayo. (1)</i></a></p>
<p><a data-ref="sc112, ms36P1_1907"><i>Dukkhāya vedanāya sampayutto dhammo adukkhamasukhāya vedanāya sampayuttassa dhammassa anantarapaccayena paccayo—dukkhasahagataṃ kāyaviññāṇaṃ vipākamanodhātuyā anantarapaccayena paccayo. Dukkhāya vedanāya sampayuttā khandhā adukkhamasukhāya vedanāya sampayuttassa vuṭṭhānassa anantarapaccayena paccayo. (2)</i></a></p>
<p><a data-ref="sc113, ms36P1_1908, msdiv47"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa anantarapaccayena paccayo—purimā purimā adukkhamasukhāya vedanāya sampayuttā khandhā pacchimānaṃ pacchimānaṃ adukkhamasukhāya vedanāya sampayuttakānaṃ khandhānaṃ anantarapaccayena paccayo. Adukkhamasukhāya vedanāya sampayuttaṃ anulomaṃ adukkhamasukhāya vedanāya sampayuttassa gotrabhussa anantarapaccayena paccayo. Anulomaṃ vodānassa … gotrabhu maggassa … vodānaṃ maggassa … maggo phalassa … phalaṃ phalassa … anulomaṃ phalasamāpattiyā … nirodhā vuṭṭhahantassa nevasaññānāsaññāyatanaṃ adukkhamasukhāya vedanāya sampayuttāya phalasamāpattiyā anantarapaccayena paccayo. Adukkhamasukhāya vedanāya sampayuttā khandhā adukkhamasukhāya vedanāya sampayuttassa vuṭṭhānassa anantarapaccayena paccayo. (1)</i></a></p>
<p><a data-ref="sc114, ms36P1_1909"><i>Adukkhamasukhāya vedanāya sampayutto dhammo sukhāya vedanāya sampayuttassa dhammassa anantarapaccayena paccayo—adukkhamasukhāya vedanāya sampayuttaṃ cuticittaṃ sukhāya vedanāya sampayuttassa upapatticittassa anantarapaccayena paccayo. Āvajjanā sukhāya vedanāya sampayuttakānaṃ khandhānaṃ anantarapaccayena paccayo. Vipākamanodhātu sukhāya vedanāya sampayuttāya vipākamanoviññāṇadhātuyā anantarapaccayena paccayo. Adukkhamasukhāya vedanāya sampayuttaṃ bhavaṅgaṃ sukhāya vedanāya sampayuttassa bhavaṅgassa anantarapaccayena paccayo. Adukkhamasukhāya vedanāya sampayuttaṃ kusalākusalaṃ sukhāya vedanāya sampayuttassa vuṭṭhānassa … kiriyaṃ vuṭṭhānassa … phalaṃ vuṭṭhānassa … nirodhā vuṭṭhahantassa nevasaññānāsaññāyatanaṃ sukhāya vedanāya sampayuttāya phalasamāpattiyā anantarapaccayena paccayo. (2)</i></a></p>
<p><a data-ref="sc115, ms36P1_1910"><i>Adukkhamasukhāya vedanāya sampayutto dhammo dukkhāya vedanāya sampayuttassa dhammassa anantarapaccayena paccayo—āvajjanā dukkhāya vedanāya sampayuttakānaṃ khandhānaṃ anantarapaccayena paccayo. (3)</i></a></p>
<h6><a><i>Samanantara</i></a></h6>
<p><a data-ref="sc116, ms36P1_1911, msdiv48"><i>Sukhāya vedanāya sampayutto dhammo sukhāya vedanāya sampayuttassa dhammassa samanantarapaccayena paccayo. (Anantarapaccayasadisaṃ.)</i></a></p>
<h6><a><i>Sahajāta</i></a></h6>
<p><a data-ref="sc117, ms36P1_1912, msdiv49"><i>Sukhāya vedanāya sampayutto dhammo sukhāya vedanāya sampayuttassa dhammassa sahajātapaccayena paccayo—sukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. Paṭisandhikkhaṇe sukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. (1)</i></a></p>
<p><a data-ref="sc118, ms36P1_1913, msdiv50"><i>Dukkhāya vedanāya sampayutto dhammo dukkhāya vedanāya sampayuttassa dhammassa sahajātapaccayena paccayo—dukkhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. (Dukkhāya vedanāya sampayuttapaṭisandhi na labbhati.) (1)</i></a></p>
<p><a data-ref="sc119, ms36P1_1914, msdiv51"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa sahajātapaccayena paccayo—adukkhamasukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. Paṭisandhikkhaṇe adukkhamasukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. (1)</i></a></p>
<h6><a><i>Aññamañña-nissaya</i></a></h6>
<p><a data-ref="sc120, ms36P1_1915, msdiv52"><i>Sukhāya vedanāya sampayutto dhammo sukhāya vedanāya sampayuttassa dhammassa aññamaññapaccayena paccayo … nissayapaccayena paccayo. (Aññamaññampi nissayampi sahajātapaccayasadisaṃ.)</i></a></p>
<h6><a><i>Upanissaya</i></a></h6>
<p><a data-ref="sc121, ms36P1_1916, msdiv53"><i>Sukhāya vedanāya sampayutto dhammo sukhāya vedanāya sampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe….</i></a></p>
<p><a data-ref="sc122, ms36P1_1917"><i>**Pakatūpanissayo**—sukhāya vedanāya sampayuttaṃ saddhaṃ upanissāya sukhāya vedanāya sampayuttena cittena dānaṃ deti, sīlaṃ samādiyati, uposathakammaṃ karoti, sukhāya vedanāya sampayuttaṃ jhānaṃ uppādeti, vipassanaṃ uppādeti, maggaṃ uppādeti, samāpattiṃ uppādeti, mānaṃ jappeti, diṭṭhiṃ gaṇhāti. Sukhāya vedanāya sampayuttaṃ sīlaṃ … sutaṃ … cāgaṃ … paññaṃ … rāgaṃ … mohaṃ … mānaṃ … diṭṭhiṃ … patthanaṃ … sukhasahagataṃ kāyaviññāṇaṃ upanissāya sukhāya vedanāya sampayuttena cittena dānaṃ deti …pe… samāpattiṃ uppādeti (saddhāpañcamakesu “mānaṃ jappeti, diṭṭhiṃ gaṇhātī”ti kātabbaṃ, avasesesu na kātabbaṃ). Sukhāya vedanāya sampayuttena cittena adinnaṃ ādiyati, musā bhaṇati, pisuṇaṃ bhaṇati, samphaṃ palapati, sandhiṃ chindati, nillopaṃ harati, ekāgārikaṃ karoti, paripanthe tiṭṭhati, paradāraṃ gacchati, gāmaghātaṃ karoti, nigamaghātaṃ karoti. Sukhāya vedanāya sampayuttā saddhā … sīlaṃ … sutaṃ … cāgo … paññā … rāgo … moho … māno … diṭṭhi … patthanā … sukhasahagataṃ kāyaviññāṇaṃ sukhāya vedanāya sampayuttāya saddhāya … sīlassa … sutassa … cāgassa … paññāya … rāgassa … mohassa … mānassa … diṭṭhiyā … patthanāya … sukhasahagatassa kāyaviññāṇassa … sukhāya vedanāya sampayuttakānaṃ khandhānaṃ upanissayapaccayena paccayo. (1)</i></a></p>
<p><a data-ref="sc123, ms36P1_1918"><i>Sukhāya vedanāya sampayutto dhammo dukkhāya vedanāya sampayuttassa dhammassa upanissayapaccayena paccayo.</i></a></p>
<p><a data-ref="sc124, ms36P1_1919"><i>**Pakatūpanissayo**—sukhāya vedanāya sampayuttaṃ saddhaṃ upanissāya attānaṃ ātāpeti paritāpeti, pariyiṭṭhimūlakaṃ dukkhaṃ paccanubhoti. Sukhāya vedanāya sampayuttaṃ sīlaṃ … sutaṃ … cāgaṃ … paññaṃ upanissāya attānaṃ ātāpeti paritāpeti, pariyiṭṭhimūlakaṃ dukkhaṃ paccanubhoti. Sukhāya vedanāya sampayuttaṃ rāgaṃ … mohaṃ … mānaṃ … diṭṭhiṃ … patthanaṃ … sukhasahagataṃ kāyaviññāṇaṃ upanissāya pāṇaṃ hanati. Dukkhāya vedanāya sampayuttena cittena adinnaṃ ādiyati, musā bhaṇati, pisuṇaṃ bhaṇati, pharusaṃ bhaṇati, samphaṃ palapati, sandhiṃ chindati, nillopaṃ harati, ekāgārikaṃ karoti, paripanthe tiṭṭhati, paradāraṃ gacchati, gāmaghātaṃ karoti, nigamaghātaṃ karoti, mātaraṃ jīvitā voropeti, pitaraṃ jīvitā voropeti, arahantaṃ jīvitā voropeti, duṭṭhena cittena tathāgatassa lohitaṃ uppādeti, saṃghaṃ bhindati. Sukhāya vedanāya sampayuttā saddhā … sīlaṃ … sutaṃ … cāgo … paññā … rāgo … moho … māno … diṭṭhi … patthanā … sukhasahagataṃ kāyaviññāṇaṃ dosassa … mohassa … dukkhasahagatassa kāyaviññāṇassa … dukkhāya vedanāya sampayuttakānaṃ khandhānaṃ upanissayapaccayena paccayo. (2)</i></a></p>
<p><a data-ref="sc125, ms36P1_1920"><i>Sukhāya vedanāya sampayutto dhammo adukkhamasukhāya vedanāya sampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe….</i></a></p>
<p><a data-var="samphaṃ palapati → samphaṃ palapati (bj, sya-all)" data-ref="sc126, ms36P1_1921"><i>**Pakatūpanissayo**—sukhāya vedanāya sampayuttaṃ saddhaṃ upanissāya adukkhamasukhāya vedanāya sampayuttena cittena dānaṃ deti, sīlaṃ samādiyati, uposathakammaṃ karoti, adukkhamasukhāya vedanāya sampayuttaṃ jhānaṃ uppādeti, vipassanaṃ uppādeti, maggaṃ uppādeti, abhiññaṃ uppādeti, samāpattiṃ uppādeti, mānaṃ jappeti, diṭṭhiṃ gaṇhāti. Sukhāya vedanāya sampayuttaṃ sīlaṃ … sutaṃ … cāgaṃ … paññaṃ … rāgaṃ … mohaṃ … mānaṃ … diṭṭhiṃ … patthanaṃ … sukhasahagataṃ kāyaviññāṇaṃ upanissāya adukkhamasukhāya vedanāya sampayuttena cittena dānaṃ deti …pe… samāpattiṃ uppādeti. Adukkhamasukhāya vedanāya sampayuttena cittena adinnaṃ ādiyati, musā bhaṇati, pisuṇaṃ bhaṇati, samphaṃ palapati, sandhiṃ chindati, nillopaṃ harati, ekāgārikaṃ karoti, paripanthe tiṭṭhati, paradāraṃ gacchati, gāmaghātaṃ karoti, nigamaghātaṃ karoti. Sukhāya vedanāya sampayuttā saddhā … sīlaṃ … sutaṃ … cāgo … paññā … rāgo … moho … māno … diṭṭhi … patthanā … sukhasahagataṃ kāyaviññāṇaṃ adukkhamasukhāya vedanāya sampayuttāya saddhāya … sīlassa … sutassa … cāgassa … paññāya … rāgassa … mohassa … mānassa … diṭṭhiyā … patthanāya … adukkhamasukhāya vedanāya sampayuttakānaṃ khandhānaṃ upanissayapaccayena paccayo. (3)</i></a></p>
<p><a data-ref="sc127, ms36P1_1922, msdiv54"><i>Dukkhāya vedanāya sampayutto dhammo dukkhāya vedanāya sampayuttassa dhammassa upanissayapaccayena paccayo—anantarūpanissayo, pakatūpanissayo …pe….</i></a></p>
<p><a data-ref="sc128, ms36P1_1923"><i>**Pakatūpanissayo**—dosaṃ upanissāya pāṇaṃ hanati, dukkhāya vedanāya sampayuttena cittena adinnaṃ ādiyati …pe… saṃghaṃ bhindati. Mohaṃ, dukkhasahagataṃ kāyaviññāṇaṃ upanissāya pāṇaṃ hanati, dukkhāya vedanāya sampayuttena cittena adinnaṃ ādiyati …pe… saṃghaṃ bhindati. Doso … moho … dukkhasahagataṃ kāyaviññāṇaṃ dosassa … mohassa … dukkhasahagatassa kāyaviññāṇassa … dukkhāya vedanāya sampayuttakānaṃ khandhānaṃ upanissayapaccayena paccayo. (1)</i></a></p>
<p><a data-ref="sc129, ms36P1_1924"><i>Dukkhāya vedanāya sampayutto dhammo sukhāya vedanāya sampayuttassa dhammassa upanissayapaccayena paccayo.</i></a></p>
<p><a data-ref="sc130, ms36P1_1925"><i>**Pakatūpanissayo**—dosaṃ upanissāya sukhāya vedanāya sampayuttena cittena dānaṃ deti …pe… samāpattiṃ uppādeti. Sukhāya vedanāya sampayuttena cittena adinnaṃ ādiyati …pe… nigamaghātaṃ karoti. Mohaṃ, dukkhasahagataṃ kāyaviññāṇaṃ upanissāya sukhāya vedanāya sampayuttena cittena dānaṃ deti …pe… nigamaghātaṃ karoti. Doso … moho … dukkhasahagataṃ kāyaviññāṇaṃ sukhāya vedanāya sampayuttāya saddhāya …pe… sukhasahagatassa kāyaviññāṇassa sukhāya vedanāya sampayuttakānaṃ khandhānaṃ upanissayapaccayena paccayo. (2)</i></a></p>
<p><a data-ref="sc131, ms36P1_1926"><i>Dukkhāya vedanāya sampayutto dhammo adukkhamasukhāya vedanāya sampayuttassa dhammassa upanissayapaccayena paccayo—anantarūpanissayo, pakatūpanissayo …pe….</i></a></p>
<p><a data-ref="sc132, ms36P1_1927"><i>**Pakatūpanissayo**—dosaṃ upanissāya adukkhamasukhāya vedanāya sampayuttena cittena dānaṃ deti …pe… nigamaghātaṃ karoti. Mohaṃ, dukkhasahagataṃ kāyaviññāṇaṃ upanissāya adukkhamasukhāya vedanāya sampayuttena cittena dānaṃ deti …pe… nigamaghātaṃ karoti. Doso … moho … dukkhasahagataṃ kāyaviññāṇaṃ adukkhamasukhāya vedanāya sampayuttāya saddhāya …pe… patthanāya … adukkhamasukhāya vedanāya sampayuttakānaṃ khandhānaṃ upanissayapaccayena paccayo. (3)</i></a></p>
<p><a data-ref="sc133, ms36P1_1928, msdiv55"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe….</i></a></p>
<p><a data-ref="sc134, ms36P1_1929"><i>**Pakatūpanissayo**—adukkhamasukhāya vedanāya sampayuttaṃ saddhaṃ upanissāya adukkhamasukhāya vedanāya sampayuttena cittena dānaṃ deti …pe… diṭṭhiṃ gaṇhāti. Adukkhamasukhāya vedanāya sampayuttaṃ sīlaṃ … sutaṃ … cāgaṃ … paññaṃ … rāgaṃ … mohaṃ … mānaṃ … diṭṭhiṃ … patthanaṃ upanissāya adukkhamasukhāya vedanāya sampayuttena cittena dānaṃ deti …pe… samāpattiṃ uppādeti. Adukkhamasukhāya vedanāya sampayuttena cittena adinnaṃ ādiyati …pe… nigamaghātaṃ karoti. Adukkhamasukhāya vedanāya sampayuttā saddhā … sīlaṃ … sutaṃ … cāgo … paññā … rāgo … moho … māno … diṭṭhi … patthanā … adukkhamasukhāya vedanāya sampayuttāya saddhāya …pe… patthanāya adukkhamasukhāya vedanāya sampayuttakānaṃ khandhānaṃ upanissayapaccayena paccayo. (1)</i></a></p>
<p><a data-ref="sc135, ms36P1_1930"><i>Adukkhamasukhāya vedanāya sampayutto dhammo sukhāya vedanāya sampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe….</i></a></p>
<p><a data-ref="sc136, ms36P1_1931"><i>**Pakatūpanissayo**—adukkhamasukhāya vedanāya sampayuttaṃ saddhaṃ upanissāya sukhāya vedanāya sampayuttena cittena dānaṃ deti …pe… diṭṭhiṃ gaṇhāti. Adukkhamasukhāya vedanāya sampayuttaṃ sīlaṃ …pe… patthanaṃ upanissāya sukhāya vedanāya sampayuttena cittena dānaṃ deti …pe… samāpattiṃ uppādeti. Sukhāya vedanāya sampayuttena cittena adinnaṃ ādiyati …pe… nigamaghātaṃ karoti. Adukkhamasukhāya vedanāya sampayuttā saddhā …pe… patthanā sukhāya vedanāya sampayuttāya saddhāya …pe… patthanāya … sukhasahagatassa kāyaviññāṇassa sukhāya vedanāya sampayuttakānaṃ khandhānaṃ upanissayapaccayena paccayo. (2)</i></a></p>
<p><a data-ref="sc137, ms36P1_1932"><i>Adukkhamasukhāya vedanāya sampayutto dhammo dukkhāya vedanāya sampayuttassa dhammassa upanissayapaccayena paccayo—anantarūpanissayo, pakatūpanissayo …pe….</i></a></p>
<p><a data-ref="sc138, ms36P1_1933"><i>**Pakatūpanissayo**—adukkhamasukhāya vedanāya sampayuttaṃ saddhaṃ upanissāya attānaṃ ātāpeti paritāpeti, pariyiṭṭhimūlakaṃ dukkhaṃ paccanubhoti. Adukkhamasukhāya vedanāya sampayuttaṃ sīlaṃ …pe… patthanaṃ upanissāya pāṇaṃ hanati. Dukkhāya vedanāya sampayuttena cittena adinnaṃ ādiyati …pe… saṃghaṃ bhindati. Adukkhamasukhāya vedanāya sampayuttā saddhā …pe… patthanā … dosassa … mohassa … dukkhasahagatassa kāyaviññāṇassa … dukkhāya vedanāya sampayuttakānaṃ khandhānaṃ upanissayapaccayena paccayo. (3)</i></a></p>
<h6><a><i>Āsevana</i></a></h6>
<p><a data-ref="sc139, ms36P1_1934, msdiv56"><i>Sukhāya vedanāya sampayutto dhammo sukhāya vedanāya sampayuttassa dhammassa āsevanapaccayena paccayo—purimā purimā sukhāya vedanāya sampayuttā khandhā pacchimānaṃ pacchimānaṃ sukhāya vedanāya sampayuttakānaṃ khandhānaṃ āsevanapaccayena paccayo. Sukhāya vedanāya sampayuttaṃ anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa āsevanapaccayena paccayo. (1)</i></a></p>
<p><a data-ref="sc140, ms36P1_1935"><i>Dukkhāya vedanāya sampayutto dhammo dukkhāya vedanāya sampayuttassa dhammassa āsevanapaccayena paccayo—purimā purimā dukkhāya vedanāya sampayuttā khandhā pacchimānaṃ pacchimānaṃ dukkhāya vedanāya sampayuttakānaṃ khandhānaṃ āsevanapaccayena paccayo. (1)</i></a></p>
<p><a data-ref="sc141, ms36P1_1936"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa āsevanapaccayena paccayo—purimā purimā adukkhamasukhāya vedanāya sampayuttā khandhā pacchimānaṃ pacchimānaṃ adukkhamasukhāya vedanāya sampayuttakānaṃ khandhānaṃ āsevanapaccayena paccayo. Adukkhamasukhāya vedanāya sampayuttaṃ anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa āsevanapaccayena paccayo. (1)</i></a></p>
<h6><a><i>Kamma</i></a></h6>
<p><a data-var="nānākkhaṇikā → nānākhaṇikā (bj, sya-all, mr)" data-ref="sc142, ms36P1_1937, msdiv57"><i>Sukhāya vedanāya sampayutto dhammo sukhāya vedanāya sampayuttassa dhammassa kammapaccayena paccayo—sahajātā, nānākkhaṇikā. **Sahajātā**—sukhāya vedanāya sampayuttā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe …pe…. **Nānākkhaṇikā**—sukhāya vedanāya sampayuttā cetanā vipākānaṃ sukhāya vedanāya sampayuttakānaṃ khandhānaṃ kammapaccayena paccayo. (1)</i></a></p>
<p><a data-ref="sc143, ms36P1_1938"><i>Sukhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo. **Nānākkhaṇikā**—sukhāya vedanāya sampayuttā cetanā vipākānaṃ dukkhāya vedanāya sampayuttakānaṃ khandhānaṃ kammapaccayena paccayo. (2)</i></a></p>
<p><a data-ref="sc144, ms36P1_1939"><i>Sukhāya vedanāya sampayutto dhammo adukkhamasukhāya vedanāya sampayuttassa dhammassa kammapaccayena paccayo. **Nānākkhaṇikā**—sukhāya vedanāya sampayuttā cetanā vipākānaṃ adukkhamasukhāya vedanāya sampayuttakānaṃ khandhānaṃ kammapaccayena paccayo. (3)</i></a></p>
<p><a data-ref="sc145, ms36P1_1940, msdiv58"><i>Dukkhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo—sahajātā, nānākkhaṇikā. **Sahajātā**—dukkhāya vedanāya sampayuttā cetanā sampayuttakānaṃ khandhānaṃ kammapaccayena paccayo. **Nānākkhaṇikā**—dukkhāya vedanāya sampayuttā cetanā vipākānaṃ dukkhāya vedanāya sampayuttakānaṃ khandhānaṃ kammapaccayena paccayo. (1)</i></a></p>
<p><a data-ref="sc146, ms36P1_1941"><i>Dukkhāya vedanāya sampayutto dhammo adukkhamasukhāya vedanāya sampayuttassa dhammassa kammapaccayena paccayo. **Nānākkhaṇikā**—dukkhāya vedanāya sampayuttā cetanā vipākānaṃ adukkhamasukhāya vedanāya sampayuttakānaṃ khandhānaṃ kammapaccayena paccayo. (2)</i></a></p>
<p><a data-ref="sc147, ms36P1_1942, msdiv59"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa kammapaccayena paccayo—sahajātā, nānākkhaṇikā. **Sahajātā**—adukkhamasukhāya vedanāya sampayuttā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe …pe…. **Nānākkhaṇikā**—adukkhamasukhāya vedanāya sampayuttā cetanā vipākānaṃ adukkhamasukhāya vedanāya sampayuttakānaṃ khandhānaṃ kammapaccayena paccayo. (1)</i></a></p>
<p><a data-ref="sc148, ms36P1_1943"><i>Adukkhamasukhāya vedanāya sampayutto dhammo sukhāya vedanāya sampayuttassa dhammassa kammapaccayena paccayo. Nānākkhaṇikā—adukkhamasukhāya vedanāya sampayuttā cetanā vipākānaṃ sukhāya vedanāya sampayuttakānaṃ khandhānaṃ kammapaccayena paccayo. (2)</i></a></p>
<p><a data-ref="sc149, ms36P1_1944"><i>Adukkhamasukhāya vedanāya sampayutto dhammo dukkhāya vedanāya sampayuttassa dhammassa kammapaccayena paccayo. **Nānākkhaṇikā**—adukkhamasukhāya vedanāya sampayuttā cetanā vipākānaṃ dukkhāya vedanāya sampayuttakānaṃ khandhānaṃ kammapaccayena paccayo. (3)</i></a></p>
<h6><a><i>Vipāka</i></a></h6>
<p><a data-ref="sc150, ms36P1_1945, msdiv60"><i>Sukhāya vedanāya sampayutto dhammo sukhāya vedanāya sampayuttassa dhammassa vipākapaccayena paccayo—vipāko sukhāya vedanāya sampayutto eko khandho dvinnaṃ khandhānaṃ vipākapaccayena paccayo. Dve khandhā ekassa khandhassa vipākapaccayena paccayo. Paṭisandhikkhaṇe sukhāya vedanāya sampayutto eko khandho dvinnaṃ khandhānaṃ vipākapaccayena paccayo. Dve khandhā ekassa khandhassa …pe…. (1)</i></a></p>
<p><a data-ref="sc151, ms36P1_1946"><i>Dukkhāya vedanāya sampayutto dhammo dukkhāya vedanāya sampayuttassa dhammassa vipākapaccayena paccayo—vipāko dukkhāya vedanāya sampayutto eko khandho dvinnaṃ khandhānaṃ vipākapaccayena paccayo …pe…. (1)</i></a></p>
<p><a data-ref="sc152, ms36P1_1947"><i>Adukkhamasukhāya vedanāya …pe… vipāko adukkhamasukhāya vedanāya sampayutto eko khandho dvinnaṃ khandhānaṃ …pe… paṭisandhikkhaṇe …pe…. (1)</i></a></p>
<h6><a><i>Āhārādi</i></a></h6>
<p><a data-ref="sc153, ms36P1_1948, msdiv61"><i>Sukhāya vedanāya sampayutto dhammo sukhāya vedanāya sampayuttassa dhammassa āhārapaccayena paccayo …pe… indriyapaccayena paccayo …pe… jhānapaccayena paccayo …pe… maggapaccayena paccayo …pe… sampayuttapaccayena paccayo …pe… atthipaccayena paccayo …pe… natthipaccayena paccayo …pe… vigatapaccayena paccayo …pe… avigatapaccayena paccayo …pe….</i></a></p>
<h6><a><i>Suddha</i></a></h6>
<p><a data-ref="sc154, ms36P1_1949, msdiv62"><i>Hetuyā tīṇi, ārammaṇe nava, adhipatiyā pañca, anantare satta, samanantare satta, sahajāte tīṇi, aññamaññe tīṇi, nissaye tīṇi, upanissaye nava, āsevane tīṇi, kamme aṭṭha, vipāke tīṇi, āhāre tīṇi, indriye tīṇi, jhāne tīṇi, magge tīṇi, sampayutte tīṇi, atthiyā tīṇi, natthiyā satta, vigate satta, avigate tīṇi.</i></a></p>
<h6><a><i>Hetusabhāga</i></a></h6>
<p><a data-ref="sc155, ms36P1_1950, msdiv63"><i>Hetupaccayā adhipatiyā dve, sahajāte tīṇi, aññamaññe tīṇi, nissaye tīṇi, vipāke dve, indriye dve, magge dve, sampayutte tīṇi, atthiyā tīṇi, avigate tīṇi. (10)</i></a></p>
<h6><a><i>Sāmaññaghaṭanā</i></a></h6>
<p><a data-ref="sc156, ms36P1_1951"><i>Hetu sahajāta aññamañña nissaya sampayutta atthi avigatanti tīṇi. Hetu sahajāta aññamañña nissaya vipāka sampayutta atthi avigatanti dve.</i></a></p>
<h6><a><i>Saindriya-maggaghaṭanā</i></a></h6>
<p><a data-ref="sc157, ms36P1_1952, msdiv64"><i>Hetu sahajāta aññamañña nissaya indriya magga sampayutta atthi avigatanti dve. Hetu sahajāta aññamañña nissaya vipāka indriya magga sampayutta atthi avigatanti dve.</i></a></p>
<h6><a><i>Sādhipati-indriya-maggaghaṭanā</i></a></h6>
<p><a data-ref="sc158, ms36P1_1953, msdiv65"><i>Hetu adhipati sahajāta aññamañña nissaya indriya magga sampayutta atthi avigatanti dve hetu adhipati sahajāta aññamañña nissaya vipāka indriya magga sampayutta atthi avigatanti dve.</i></a></p>
<h6><a><i>Ārammaṇasabhāga</i></a></h6>
<p><a data-ref="sc159, ms36P1_1954, msdiv66"><i>Ārammaṇapaccayā adhipatiyā cattāri, upanissaye cattāri. (2)</i></a></p>
<h6><a><i>Ārammaṇaghaṭanā</i></a></h6>
<p><a data-ref="sc160, ms36P1_1955, msdiv67"><i>Ārammaṇādhipati upanissayanti cattāri.</i></a></p>
<h6><a><i>Adhipatisabhāga</i></a></h6>
<p><a data-ref="sc161, ms36P1_1956, msdiv68"><i>Adhipatipaccayā hetuyā dve, ārammaṇe cattāri, sahajāte tīṇi, aññamaññe tīṇi, nissaye tīṇi, upanissaye cattāri, vipāke dve, āhāre tīṇi, indriye tīṇi, magge tīṇi, sampayutte tīṇi, atthiyā tīṇi, avigate tīṇi. (13)</i></a></p>
<h6><a><i>Pakiṇṇakaghaṭanā</i></a></h6>
<p><a data-ref="sc162, ms36P1_1957"><i>Adhipati ārammaṇa upanissayanti cattāri.</i></a></p>
<h6><a><i>Sahajātaghaṭanā</i></a></h6>
<p><a data-ref="sc163, ms36P1_1958"><i>Adhipati sahajāta aññamañña nissaya sampayutta atthi avigatanti tīṇi. Adhipati sahajāta aññamañña nissaya vipāka sampayutta atthi avigatanti dve.</i></a></p>
<p><a data-ref="sc164, ms36P1_1959"><i>Adhipati sahajāta aññamañña nissaya āhāra indriya sampayutta atthi avigatanti tīṇi. Adhipati sahajāta aññamañña nissaya vipāka āhāra indriya sampayutta atthi avigatanti dve.</i></a></p>
<p><a data-ref="sc165, ms36P1_1960"><i>Adhipati sahajāta aññamañña nissaya indriya magga sampayutta atthi avigatanti tīṇi. Adhipati sahajāta aññamañña nissaya vipāka indriya magga sampayutta atthi avigatanti dve.</i></a></p>
<p><a data-ref="sc166, ms36P1_1961"><i>Adhipati hetu sahajāta aññamañña nissaya indriya magga sampayutta atthi avigatanti dve. Adhipati hetu sahajāta aññamañña nissaya vipāka indriya magga sampayutta atthi avigatanti dve.</i></a></p>
<h6><a><i>Anantarasabhāga</i></a></h6>
<p><a data-ref="sc167, ms36P1_1962, msdiv69"><i>Anantarapaccayā samanantare satta, upanissaye satta, āsevane tīṇi, kamme dve, natthiyā satta, vigate satta. (6)</i></a></p>
<h6><a><i>Ghaṭanā</i></a></h6>
<p><a data-ref="sc168, ms36P1_1963, msdiv70"><i>Anantara samanantara upanissaya natthi vigatanti satta. Anantara samanantara upanissaya āsevana natthi vigatanti tīṇi. Anantara samanantara upanissaya kamma natthi vigatanti dve.</i></a></p>
<p class="pe"><a data-ref="sc169, ms36P1_1964"><i>Samanantarapaccayā anantarasadisaṃ.</i></a></p>
<h6><a><i>Sahajātādisabhāga</i></a></h6>
<p><a data-ref="sc170, ms36P1_1965, msdiv71"><i>Sahajātapaccayā … aññamaññapaccayā … nissayapaccayā hetuyā tīṇi, adhipatiyā tīṇi, sahajāte tīṇi, aññamaññe tīṇi, kamme tīṇi, vipāke tīṇi, āhāre tīṇi, indriye tīṇi, jhāne tīṇi, magge tīṇi, sampayutte tīṇi, atthiyā tīṇi, avigate tīṇi. (13)</i></a></p>
<h6><a><i>Ghaṭanā</i></a></h6>
<p><a data-ref="sc171, ms36P1_1966"><i>Nissaya sahajāta aññamañña sampayutta atthi avigatanti tīṇi. Nissaya sahajāta aññamañña vipāka sampayutta atthi avigatanti tīṇi.</i></a></p>
<h6><a><i>Upanissayasabhāga</i></a></h6>
<p><a data-ref="sc172, ms36P1_1967, msdiv72"><i>Upanissayapaccayā ārammaṇe cattāri, adhipatiyā cattāri, anantare satta, samanantare satta, āsevane tīṇi, kamme aṭṭha, natthiyā satta, vigate satta. (8)</i></a></p>
<h6><a><i>Ghaṭanā</i></a></h6>
<p><a data-ref="sc173, ms36P1_1968"><i>Upanissaya ārammaṇa adhipatīti cattāri. Upanissaya anantara samanantara natthi vigatanti satta. Upanissaya anantara samanantara āsevana natthi vigatanti tīṇi. Upanissaya kammanti aṭṭha. Upanissaya anantara samanantara kamma natthi vigatanti dve.</i></a></p>
<h6><a><i>Āsevanasabhāga</i></a></h6>
<p><a data-ref="sc174, ms36P1_1969, msdiv73"><i>Āsevanapaccayā anantare tīṇi, samanantare tīṇi, upanissaye tīṇi, natthiyā tīṇi, vigate tīṇi. (5)</i></a></p>
<h6><a><i>Ghaṭanā</i></a></h6>
<p><a data-ref="sc175, ms36P1_1970"><i>Āsevana anantara samanantara upanissaya natthi vigatanti tīṇi.</i></a></p>
<h6><a><i>Kammasabhāga</i></a></h6>
<p><a data-ref="sc176, ms36P1_1971, msdiv74"><i>Kammapaccayā anantare dve, samanantare dve, sahajāte tīṇi, aññamaññe tīṇi, nissaye tīṇi, upanissaye aṭṭha, vipāke tīṇi, āhāre tīṇi, sampayutte tīṇi, atthiyā tīṇi, natthiyā dve, vigate dve, avigate tīṇi. (13)</i></a></p>
<h6><a><i>Pakiṇṇakaghaṭanā</i></a></h6>
<p><a data-ref="sc177, ms36P1_1972"><i>Kamma upanissayanti aṭṭha. Kamma anantara samanantara upanissaya natthi vigatanti dve.</i></a></p>
<h6><a><i>Sahajātaghaṭanā</i></a></h6>
<p><a data-ref="sc178, ms36P1_1973"><i>Kamma sahajāta aññamañña nissaya āhāra sampayutta atthi avigatanti tīṇi. Kamma sahajāta aññamañña nissaya vipāka āhāra sampayutta atthi avigatanti tīṇi.</i></a></p>
<h6><a><i>Vipākasabhāga</i></a></h6>
<p><a data-ref="sc179, ms36P1_1974, msdiv75"><i>Vipākapaccayā hetuyā dve, adhipatiyā dve, sahajāte tīṇi …pe… jhāne dve, magge dve, sampayutte tīṇi, atthiyā tīṇi, avigate tīṇi. (13)</i></a></p>
<h6><a><i>Ghaṭanā</i></a></h6>
<p><a data-ref="sc180, ms36P1_1975"><i>Vipāka sahajāta aññamañña nissaya sampayutta atthi avigatanti tīṇi.</i></a></p>
<h6><a><i>Āhārasabhāga</i></a></h6>
<p><a data-ref="sc181, ms36P1_1976, msdiv76"><i>Āhārapaccayā adhipatiyā tīṇi, sahajāte tīṇi, aññamaññe tīṇi, nissaye tīṇi, kamme tīṇi, vipāke tīṇi, indriye tīṇi, sampayutte tīṇi, atthiyā tīṇi, avigate tīṇi. (10)</i></a></p>
<h6><a><i>Ghaṭanā</i></a></h6>
<p><a data-ref="sc182, ms36P1_1977"><i>Āhāra sahajāta aññamañña nissaya sampayutta atthi avigatanti tīṇi. Āhāra sahajāta aññamañña nissaya vipāka sampayutta atthi avigatanti tīṇi.</i></a></p>
<p><a data-ref="sc183, ms36P1_1978"><i>Āhāra sahajāta aññamañña nissaya kamma sampayutta atthi avigatanti tīṇi. Āhāra sahajāta aññamañña nissaya kamma vipāka sampayutta atthi avigatanti tīṇi.</i></a></p>
<p><a data-ref="sc184, ms36P1_1979"><i>Āhāra sahajāta aññamañña nissaya indriya sampayutta atthi avigatanti tīṇi. Āhāra sahajāta aññamañña nissaya vipāka indriya sampayutta atthi avigatanti tīṇi.</i></a></p>
<p><a data-ref="sc185, ms36P1_1980"><i>Āhāra adhipati sahajāta aññamañña nissaya indriya sampayutta atthi avigatanti tīṇi. Āhāra adhipati sahajāta aññamañña nissaya vipāka indriya sampayutta atthi avigatanti dve.</i></a></p>
<h6><a><i>Indriyasabhāga</i></a></h6>
<p><a data-ref="sc186, ms36P1_1981, msdiv77"><i>Indriyapaccayā hetuyā dve, adhipatiyā tīṇi, sahajāte tīṇi, aññamaññe tīṇi, nissaye tīṇi, vipāke tīṇi, āhāre tīṇi, jhāne tīṇi, magge tīṇi, sampayutte tīṇi, atthiyā tīṇi, avigate tīṇi. (12)</i></a></p>
<h6><a><i>Ghaṭanā</i></a></h6>
<p><a data-ref="sc187, ms36P1_1982"><i>Indriya sahajāta aññamañña nissaya sampayutta atthi avigatanti tīṇi. Indriya sahajāta aññamañña nissaya vipāka sampayutta atthi avigatanti tīṇi.</i></a></p>
<p><a data-ref="sc188, ms36P1_1983"><i>Indriya sahajāta aññamañña nissaya magga sampayutta atthi avigatanti tīṇi. Indriya sahajāta aññamañña nissaya vipāka magga sampayutta atthi avigatanti dve.</i></a></p>
<p><a data-ref="sc189, ms36P1_1984"><i>Indriya sahajāta aññamañña nissaya jhāna magga sampayutta atthi avigatanti tīṇi. Indriya sahajāta aññamañña nissaya vipāka jhāna magga sampayutta atthi avigatanti dve.</i></a></p>
<p><a data-ref="sc190, ms36P1_1985"><i>Indriya sahajāta aññamañña nissaya āhāra sampayutta atthi avigatanti tīṇi. Indriya sahajāta aññamañña nissaya vipāka āhāra sampayutta atthi avigatanti tīṇi.</i></a></p>
<p><a data-ref="sc191, ms36P1_1986"><i>Indriya adhipati sahajāta aññamañña nissaya āhāra sampayutta atthi avigatanti tīṇi. Indriya adhipati sahajāta aññamañña nissaya vipāka āhāra sampayutta atthi avigatanti dve.</i></a></p>
<p><a data-ref="sc192, ms36P1_1987"><i>Indriya adhipati sahajāta aññamañña nissaya magga sampayutta atthi avigatanti tīṇi. Indriya adhipati sahajāta aññamañña nissaya vipāka magga sampayutta atthi avigatanti dve.</i></a></p>
<p><a data-ref="sc193, ms36P1_1988"><i>Indriya hetu sahajāta aññamañña nissaya magga sampayutta atthi avigatanti dve. Indriya hetu sahajāta aññamañña nissaya vipāka magga sampayuttaatthi avigatanti dve.</i></a></p>
<p><a data-ref="sc194, ms36P1_1989"><i>Indriya hetu adhipati sahajāta aññamañña nissaya magga sampayutta atthi avigatanti dve. Indriya hetu adhipati sahajāta aññamañña nissaya vipāka magga sampayutta atthi avigatanti dve.</i></a></p>
<h6><a><i>Jhānasabhāga</i></a></h6>
<p><a data-ref="sc195, ms36P1_1990, msdiv78"><i>Jhānapaccayā sahajāte tīṇi, aññamaññe tīṇi, nissaye tīṇi, vipāke dve, indriye tīṇi, magge tīṇi, sampayutte tīṇi, atthiyā tīṇi, avigate tīṇi. (9)</i></a></p>
<h6><a><i>Ghaṭanā</i></a></h6>
<p><a data-ref="sc196, ms36P1_1991"><i>Jhāna sahajāta aññamañña nissaya sampayutta atthi avigatanti tīṇi. Jhāna sahajāta aññamañña nissaya vipāka sampayutta atthi avigatanti dve.</i></a></p>
<p><a data-ref="sc197, ms36P1_1992"><i>Jhāna sahajāta aññamañña nissaya magga sampayutta atthi avigatanti tīṇi. Jhāna sahajāta aññamañña nissaya vipāka magga sampayutta atthi avigatanti dve.</i></a></p>
<p><a data-ref="sc198, ms36P1_1993"><i>Jhāna sahajāta aññamañña nissaya indriya magga sampayutta atthi avigatanti tīṇi. Jhāna sahajāta aññamañña nissaya vipāka indriya magga sampayutta atthi avigatanti dve.</i></a></p>
<h6><a><i>Maggasabhāga</i></a></h6>
<p><a data-ref="sc199, ms36P1_1994, msdiv79"><i>Maggapaccayā hetuyā dve, adhipatiyā tīṇi, sahajāte tīṇi, aññamaññe tīṇi, nissaye tīṇi, vipāke dve, indriye tīṇi, jhāne tīṇi, sampayutte tīṇi, atthiyā tīṇi, avigate tīṇi. (11)</i></a></p>
<h6><a><i>Ghaṭanā</i></a></h6>
<p><a data-ref="sc200, ms36P1_1995"><i>Magga sahajāta aññamañña nissaya sampayutta atthi avigatanti tīṇi. Magga sahajāta aññamañña nissaya vipāka sampayutta atthi avigatanti dve.</i></a></p>
<p><a data-ref="sc201, ms36P1_1996"><i>Magga sahajāta aññamañña nissaya indriya sampayutta atthi avigatanti tīṇi. Magga sahajāta aññamañña nissaya vipāka indriya sampayutta atthi avigatanti dve.</i></a></p>
<p><a data-ref="sc202, ms36P1_1997"><i>Magga sahajāta aññamañña nissaya jhāna sampayutta atthi avigatanti tīṇi. Magga sahajāta aññamañña nissaya vipāka jhāna sampayutta atthi avigatanti dve.</i></a></p>
<p><a data-ref="sc203, ms36P1_1998"><i>Magga sahajāta aññamañña nissaya indriya jhāna sampayutta atthi avigatanti tīṇi. Magga sahajāta aññamañña nissaya vipāka indriya jhāna sampayutta atthi avigatanti dve.</i></a></p>
<p><a data-ref="sc204, ms36P1_1999"><i>Magga adhipati sahajāta aññamañña nissaya indriya sampayutta atthi avigatanti tīṇi. Magga adhipati sahajāta aññamañña nissaya vipāka indriya sampayutta atthi avigatanti dve.</i></a></p>
<p><a data-ref="sc205, ms36P1_2000"><i>Magga hetu sahajāta aññamañña nissaya indriya sampayutta atthi avigatanti dve. Magga hetu sahajāta aññamañña nissaya vipāka indriya sampayutta atthi avigatanti dve.</i></a></p>
<p><a data-ref="sc206, ms36P1_2001"><i>Magga hetu adhipati sahajāta aññamañña nissaya indriya sampayutta atthi avigatanti dve. Magga hetu adhipati sahajāta aññamañña nissaya vipāka indriya sampayutta atthi avigatanti dve.</i></a></p>
<h6><a><i>Sampayuttasabhāga</i></a></h6>
<p><a data-ref="sc207, ms36P1_2002, msdiv80"><i>Sampayuttapaccayā hetuyā tīṇi, adhipatiyā tīṇi, sahajāte tīṇi, aññamaññe tīṇi, nissaye tīṇi, kamme tīṇi, vipāke tīṇi, āhāre tīṇi, indriye tīṇi, jhāne tīṇi, magge tīṇi, atthiyā tīṇi, avigate tīṇi. (13)</i></a></p>
<h6><a><i>Ghaṭanā</i></a></h6>
<p><a data-ref="sc208, ms36P1_2003"><i>Sampayutta sahajāta aññamañña nissaya atthi avigatanti tīṇi. Sampayutta sahajāta aññamañña nissaya vipāka atthi avigatanti tīṇi.</i></a></p>
<p><a data-ref="sc209, ms36P1_2004"><i>(Atthipaccayā … natthipaccayā … vigatapaccayā … avigatapaccayā …pe….)</i></a></p>
<p class="endsutta"><a data-ref="sc210, ms36P1_2005"><i>Pañhāvārassa anulomaṃ.</i></a></p>
<h4><a><i>Paccanīyuddhāra</i></a></h4>
<p><a data-ref="sc211, ms36P1_2006, msdiv81"><i>Sukhāya vedanāya sampayutto dhammo sukhāya vedanāya sampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</i></a></p>
<p><a data-ref="sc212, ms36P1_2007"><i>Sukhāya vedanāya sampayutto dhammo dukkhāya vedanāya sampayuttassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</i></a></p>
<p><a data-ref="sc213, ms36P1_2008"><i>Sukhāya vedanāya sampayutto dhammo adukkhamasukhāya vedanāya sampayuttassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (3)</i></a></p>
<p><a data-ref="sc214, ms36P1_2009, msdiv82"><i>Dukkhāya vedanāya sampayutto dhammo dukkhāya vedanāya sampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</i></a></p>
<p><a data-ref="sc215, ms36P1_2010"><i>Dukkhāya vedanāya sampayutto dhammo sukhāya vedanāya sampayuttassa dhammassa ārammaṇapaccayena paccayo … upanissayapaccayena paccayo. (2)</i></a></p>
<p><a data-ref="sc216, ms36P1_2011"><i>Dukkhāya vedanāya sampayutto dhammo adukkhamasukhāya vedanāya sampayuttassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (3)</i></a></p>
<p><a data-ref="sc217, ms36P1_2012, msdiv83"><i>Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</i></a></p>
<p><a data-ref="sc218, ms36P1_2013"><i>Adukkhamasukhāya vedanāya sampayutto dhammo sukhāya vedanāya sampayuttassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</i></a></p>
<p><a data-ref="sc219, ms36P1_2014"><i>Adukkhamasukhāya vedanāya sampayutto dhammo dukkhāya vedanāya sampayuttassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (3)</i></a></p>
<h4><a><i>1.3.7.2. Paccayapaccanīya</i></a></h4>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc220, ms36P1_2015, msdiv84"><i>Nahetuyā nava, naārammaṇe nava, naadhipatiyā nava, naanantare nava, nasamanantare nava, nasahajāte nava, naaññamaññe nava, nanissaye nava, naupanissaye nava, napurejāte nava, napacchājāte nava, naāsevane nava, nakamme nava, navipāke nava, naāhāre nava, naindriye nava, najhāne nava, namagge nava, nasampayutte nava, navippayutte nava, noatthiyā nava, nonatthiyā nava, novigate nava, noavigate nava.</i></a></p>
<h4><a><i>1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Nahetuduka</i></a></h6>
<p><a data-ref="sc221, ms36P1_2016, msdiv85"><i>Nahetupaccayā naārammaṇe nava …pe… noavigate nava.</i></a></p>
<h6><a><i>Tika</i></a></h6>
<p><a data-ref="sc222, ms36P1_2017"><i>Nahetupaccayā naārammaṇapaccayā naadhipatiyā nava …pe… naupanissaye aṭṭha …pe… noavigate nava …pe….</i></a></p>
<h6><a><i>Tevīsaka</i></a></h6>
<p><a data-ref="sc223, ms36P1_2018"><i>Nahetupaccayā naārammaṇapaccayā …pe… naupanissayapaccayā napurejātapaccayā napacchājātapaccayā naāsevanapaccayā navipākapaccayā naāhārapaccayā …pe… noavigate aṭṭha.</i></a></p>
<h6><a><i>Nahetumūlaka</i></a></h6>
<p><a data-ref="sc224, ms36P1_2019"><i>(Yathā kusalattikassa paccanīyagaṇanā gaṇitā, evaṃ idampi asammuyhantena sabbaṃ mūlakaṃ gaṇetabbaṃ.)</i></a></p>
<p class="endsutta"><a data-ref="sc225, ms36P1_2020"><i>Paccanīyaṃ.</i></a></p>
<h4><a><i>1.3.7.3. Paccayānulomapaccanīya</i></a></h4>
<h6><a><i>Hetusabhāga</i></a></h6>
<p><a data-ref="sc226, ms36P1_2021, msdiv86"><i>Hetupaccayā naārammaṇe tīṇi, naadhipatiyā tīṇi, naanantare tīṇi, nasamanantare tīṇi, naupanissaye tīṇi, napurejāte tīṇi, napacchājāte tīṇi, naāsevane tīṇi, nakamme tīṇi, navipāke tīṇi, naāhāre tīṇi, naindriye tīṇi, najhāne tīṇi, namagge tīṇi, navippayutte tīṇi, nonatthiyā tīṇi, novigate tīṇi.</i></a></p>
<h6><a><i>Sāmaññaghaṭanā</i></a></h6>
<p><a data-ref="sc227, ms36P1_2022, msdiv87"><i>Hetu sahajāta aññamañña nissaya sampayutta atthi avigatanti naārammaṇe tīṇi …pe… novigate tīṇi.</i></a></p>
<p class="pe"><a data-ref="sc228, ms36P1_2023"><i>Yathā kusalattikassa anulomapaccanīyagaṇanā sajjhāyamaggena gaṇitā, evaṃ idampi gaṇetabbaṃ.</i></a></p>
<p><a data-ref="sc229, ms36P1_2024"><i>Kammapaccayā nahetuyā aṭṭha, naārammaṇe aṭṭha …pe… noavigate aṭṭha. (Saṃkhittaṃ.)</i></a></p>
<p class="endsutta"><a data-ref="sc230, ms36P1_2025"><i>Anulomapaccanīyagaṇanā.</i></a></p>
<h4><a><i>1.3.7.4. Paccayapaccanīyānuloma</i></a></h4>
<h6><a><i>Nahetuduka</i></a></h6>
<p><a data-ref="sc231, ms36P1_2026, msdiv88"><i>Nahetupaccayā ārammaṇe nava, adhipatiyā pañca, anantare satta, samanantare satta, sahajāte tīṇi, aññamaññe tīṇi, nissaye tīṇi, upanissaye nava, āsevane tīṇi, kamme aṭṭha, vipāke tīṇi, āhāre tīṇi, indriye tīṇi, jhāne tīṇi, magge tīṇi, sampayutte tīṇi, atthiyā tīṇi, natthiyā satta, vigate satta, avigate tīṇi.</i></a></p>
<h6><a><i>Tika</i></a></h6>
<p><a data-ref="sc232, ms36P1_2027"><i>Nahetupaccayā naārammaṇapaccayā adhipatiyā tīṇi, anantare satta …pe… avigate tīṇi …pe….</i></a></p>
<h6><a><i>Chakka</i></a></h6>
<p><a data-ref="sc233, ms36P1_2028"><i>Nahetupaccayā naārammaṇapaccayā naadhipatipaccayā naanantarapaccayā nasamanantarapaccayā sahajāte tīṇi, aññamaññe tīṇi, nissaye tīṇi, upanissaye nava, kamme aṭṭha, vipāke tīṇi …pe… avigate tīṇi …pe….</i></a></p>
<h6><a><i>Navaka</i></a></h6>
<p><a data-ref="sc234, ms36P1_2029"><i>Nahetupaccayā naārammaṇapaccayā (mūlakaṃ saṃkhittaṃ) nanissayapaccayā upanissaye nava, kamme aṭṭha …pe….</i></a></p>
<h6><a><i>Catuvīsaka (saupanissaya)</i></a></h6>
<p><a data-ref="sc235, ms36P1_2030"><i>Nahetupaccayā naārammaṇapaccayā …pe… naupanissayapaccayā napurejātapaccayā napacchājātapaccayā naāsevanapaccayā navipākapaccayā naāhārapaccayā naindriyapaccayā najhānapaccayā namaggapaccayā nasampayuttapaccayā navippayuttapaccayā noatthipaccayā nonatthipaccayā novigatapaccayā noavigatapaccayā kamme aṭṭha.</i></a></p>
<h6><a><i>Catuvīsaka (sakamma)</i></a></h6>
<p><a data-ref="sc236, ms36P1_2031"><i>Nahetupaccayā naārammaṇapaccayā …pe… nanissayapaccayā napurejātapaccayā napacchājātapaccayā naāsevanapaccayā nakammapaccayā …pe… novigatapaccayā noavigatapaccayā upanissaye nava.</i></a></p>
<p class="endsutta"><a data-ref="sc237, ms36P1_2032"><i>Nahetumūlakaṃ.</i></a></p>
<h6><a><i>Naārammaṇaduka</i></a></h6>
<p><a data-ref="sc238, ms36P1_2033, msdiv89"><i>Naārammaṇapaccayā hetuyā tīṇi …pe… kamme aṭṭha …pe… avigate tīṇi …pe….</i></a></p>
<h6><a><i>Noavigataduka</i></a></h6>
<p><a data-ref="sc239, ms36P1_2034, msdiv90"><i>Noavigatapaccayā ārammaṇe nava, adhipatiyā cattāri, anantare satta, samanantare satta, upanissaye nava, āsevane tīṇi, kamme aṭṭha, natthiyā satta, vigate satta …pe….</i></a></p>
<h6><a><i>Catukka</i></a></h6>
<p><a data-ref="sc240, ms36P1_2035"><i>Noavigatapaccayā nahetupaccayā naārammaṇapaccayā anantare satta, samanantare satta, upanissaye nava, āsevane tīṇi, kamme aṭṭha, natthiyā satta, vigate satta …pe….</i></a></p>
<h6><a><i>Catuvīsaka (saupanissaya)</i></a></h6>
<p><a data-ref="sc241, ms36P1_2036"><i>Noavigatapaccayā nahetupaccayā naārammaṇa naadhipati naanantara nasamanantara nasahajāta naaññamañña nanissaya naupanissaya napurejāta napacchājāta naāsevana navipāka naāhāra naindriya najhāna namagga nasampayutta navippayutta noatthipaccayā nonatthipaccayā novigatapaccayā kamme aṭṭha.</i></a></p>
<h6><a><i>Catuvīsaka (sakamma)</i></a></h6>
<p><a data-ref="sc242, ms36P1_2037"><i>Noavigatapaccayā nahetupaccayā …pe… nanissayapaccayā napurejātapaccayā …pe… nakammapaccayā …pe… novigatapaccayā upanissaye nava.</i></a></p>
<p class="pe"><a data-ref="sc243, ms36P1_2038"><i>Yathā kusalattikassa paccanīyānulomagaṇanā sajjhāyamaggena gaṇitā, evaṃ gaṇetabbaṃ.</i></a></p>
<p class="endsutta"><a data-ref="sc244, ms36P1_2039"><i>Paccanīyānulomaṃ.</i></a></p>
<p class="endsection"><a data-ref="sc245, ms36P1_2040"><i>Vedanāttikaṃ niṭṭhitaṃ.</i></a></p>
</article>
</section>
</div>
</body>
</html>
