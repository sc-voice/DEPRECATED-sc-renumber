<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana21.19">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammapaccanīyānuloma (4), Dukatikapaṭṭhānapāḷi (3)</i></a></p>
<h1><a><i>21.19. Hetuduka, Upādinnattika</i></a></h1>
</div>
<p><a data-ref="sc1, ms40P21_149, msdiv64"><i>Nahetu naupādinnupādāniyo dhammo hetussa upādinnupādāniyassa dhammassa ārammaṇapaccayena paccayo. Nahetu naupādinnupādāniyo dhammo nahetussa upādinnupādāniyassa dhammassa ārammaṇapaccayena paccayo. Nahetu naupādinnupādāniyo dhammo hetussa upādinnupādāniyassa ca nahetussa upādinnupādāniyassa ca dhammassa ārammaṇapaccayena paccayo. (3)</i></a></p>
<p><a data-ref="sc2, ms40P21_150"><i>Nanahetu naupādinnupādāniyo dhammo nahetussa upādinnupādāniyassa dhammassa ārammaṇapaccayena paccayo … tīṇi.</i></a></p>
<p><a data-ref="sc3, ms40P21_151"><i>Nahetu naupādinnupādāniyo ca nanahetu naupādinnupādāniyo ca dhammā hetussa upādinnupādāniyassa dhammassa ārammaṇapaccayena paccayo … tīṇi. (Saṃkhittaṃ. Nava pañhā.) Ārammaṇe anantare samanantare uppanissaye nava, purejāte tīṇi, kamme tīṇi, āhāre ekaṃ, atthiyā tīṇi, natthiyā vigate nava, avigate tīṇi.</i></a></p>
<p><a data-ref="sc4, ms40P21_152"><i>Nahetuṃ naanupādinnupādāniyaṃ dhammaṃ paccayā hetu anupādinnupādāniyo dhammo uppajjati hetupaccayā. (Saṃkhittaṃ.) Hetuyā tīṇi, adhipatiyā tīṇi …pe… avigate tīṇi.</i></a></p>
<p><a data-ref="sc5, ms40P21_153"><i>Nahetuṃ naanupādinnaanupādāniyaṃ dhammaṃ paccayā hetu anupādinnaanupādāniyo dhammo uppajjati hetupaccayā. (Saṃkhittaṃ.) Hetuyā tīṇi …pe… avigate tīṇi.</i></a></p>
</article>
</section>
</div>
</body>
</html>
