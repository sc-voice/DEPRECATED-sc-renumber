<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana1.21">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānuloma (1), Tikapaṭṭhānapāḷi (1)</i></a></p>
<h1><a><i>1.21. Ajjhattattika</i></a></h1>
</div>
<h3><a><i>1.21.1. Paṭiccavāra</i></a></h3>
<h4><a><i>1.21.1.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc1, ms37P1_2760, msdiv1"><i>Ajjhattaṃ dhammaṃ paṭicca ajjhatto dhammo uppajjati hetupaccayā—ajjhattaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe ajjhattaṃ ekaṃ khandhaṃ paṭicca tayo khandhā kaṭattā ca rūpaṃ …pe… dve khandhe …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca tayo mahābhūtā …pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</i></a></p>
<p><a data-ref="sc2, ms37P1_2761"><i>Bahiddhā dhammaṃ paṭicca bahiddhā dhammo uppajjati hetupaccayā—bahiddhā ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe bahiddhā ekaṃ khandhaṃ paṭicca tayo khandhā kaṭattā ca rūpaṃ …pe… dve khandhe paṭicca dve khandhā …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca tayo mahābhūtā …pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</i></a></p>
<h6><a><i>Ārammaṇa</i></a></h6>
<p><a data-ref="sc3, ms37P1_2762, msdiv2"><i>Ajjhattaṃ dhammaṃ paṭicca ajjhatto dhammo uppajjati ārammaṇapaccayā—ajjhattaṃ ekaṃ khandhaṃ paṭicca tayo khandhā …pe… dve khandhe paṭicca …pe… paṭisandhikkhaṇe ajjhattaṃ ekaṃ khandhaṃ paṭicca tayo khandhā …pe… vatthuṃ paṭicca khandhā. (1)</i></a></p>
<p><a data-ref="sc4, ms37P1_2763"><i>Bahiddhā dhammaṃ paṭicca bahiddhā dhammo uppajjati ārammaṇapaccayā—bahiddhā ekaṃ khandhaṃ paṭicca tayo khandhā …pe… dve khandhe …pe… paṭisandhikkhaṇe …pe… vatthuṃ paṭicca khandhā. (1)</i></a></p>
<h6><a><i>Adhipati</i></a></h6>
<p><a data-ref="sc5, ms37P1_2764, msdiv3"><i>Ajjhattaṃ dhammaṃ paṭicca ajjhatto dhammo uppajjati adhipatipaccayā—ajjhattaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ekaṃ mahābhūtaṃ paṭicca …pe… mahābhūte paṭicca cittasamuṭṭhānaṃ rūpaṃ upādārūpaṃ. (1)</i></a></p>
<p><a data-ref="sc6, ms37P1_2765"><i>Bahiddhā dhammaṃ paṭicca bahiddhā dhammo uppajjati adhipatipaccayā—bahiddhā ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ekaṃ mahābhūtaṃ paṭicca …pe… mahābhūte paṭicca cittasamuṭṭhānaṃ rūpaṃ upādārūpaṃ. (1)</i></a></p>
<h6><a><i>Anantarādi</i></a></h6>
<p><a data-ref="sc7, ms37P1_2766, msdiv4"><i>Ajjhattaṃ dhammaṃ paṭicca ajjhatto dhammo uppajjati anantarapaccayā, samanantarapaccayā, sahajātapaccayā—ajjhattaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe ajjhattaṃ ekaṃ khandhaṃ paṭicca tayo khandhā kaṭattā ca rūpaṃ …pe… dve khandhe …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca tayo mahābhūtā …pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. Āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ paṭicca …pe… mahābhūte paṭicca kaṭattārūpaṃ upādārūpaṃ. (1)</i></a></p>
<p><a data-ref="sc8, ms37P1_2767"><i>Bahiddhā dhammaṃ paṭicca bahiddhā dhammo uppajjati sahajātapaccayā—bahiddhā ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe bahiddhā ekaṃ khandhaṃ paṭicca tayo khandhā kaṭattā ca rūpaṃ …pe… dve khandhe …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca …pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ paṭicca …pe… mahābhūte paṭicca kaṭattārūpaṃ upādārūpaṃ. (1)</i></a></p>
<h6><a><i>Aññamaññādi</i></a></h6>
<p><a data-ref="sc9, ms37P1_2768, msdiv5"><i>Ajjhattaṃ dhammaṃ paṭicca ajjhatto dhammo uppajjati aññamaññapaccayā … nissayapaccayā … upanissayapaccayā … purejātapaccayā … āsevanapaccayā (purejātepi āsevanepi paṭisandhi natthi) … kammapaccayā … vipākapaccayā … āhārapaccayā … indriyapaccayā … jhānapaccayā … maggapaccayā … sampayuttapaccayā … vippayuttapaccayā … atthipaccayā … natthipaccayā … vigatapaccayā … avigatapaccayā.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc10, ms37P1_2769, msdiv6"><i>Hetuyā dve, ārammaṇe dve …pe… avigate dve.</i></a></p>
<p class="endsutta"><a data-ref="sc11, ms37P1_2770"><i>Anulomaṃ.</i></a></p>
<h4><a><i>1.21.1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Nahetu</i></a></h6>
<p><a data-ref="sc12, ms37P1_2771, msdiv7"><i>Ajjhattaṃ dhammaṃ paṭicca ajjhatto dhammo uppajjati nahetupaccayā—ahetukaṃ ajjhattaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ …pe… āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ …pe… mahābhūte paṭicca kaṭattārūpaṃ upādārūpaṃ. Vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</i></a></p>
<p><a data-ref="sc13, ms37P1_2772"><i>Bahiddhā dhammaṃ paṭicca bahiddhā dhammo uppajjati nahetupaccayā—ahetukaṃ bahiddhā ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca …pe… bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ paṭicca …pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</i></a></p>
<h6><a><i>Naārammaṇa</i></a></h6>
<p><a data-ref="sc14, ms37P1_2773, msdiv8"><i>Ajjhattaṃ dhammaṃ paṭicca ajjhatto dhammo uppajjati naārammaṇapaccayā— ajjhatte khandhe paṭicca cittasamuṭṭhānaṃ rūpaṃ. Paṭisandhikkhaṇe ajjhatte khandhe paṭicca kaṭattārūpaṃ. Khandhe paṭicca vatthu …pe… ekaṃ mahābhūtaṃ paṭicca …pe… āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ paṭicca …pe…. (1)</i></a></p>
<p><a data-ref="sc15, ms37P1_2774"><i>Bahiddhā dhammaṃ paṭicca bahiddhā dhammo uppajjati naārammaṇapaccayā—bahiddhā khandhe paṭicca cittasamuṭṭhānaṃ rūpaṃ. Paṭisandhikkhaṇe bahiddhā khandhe paṭicca kaṭattārūpaṃ. Khandhe paṭicca vatthu …pe… ekaṃ mahābhūtaṃ …pe… bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ …pe…. (1)</i></a></p>
<h6><a><i>Naadhipatyādi</i></a></h6>
<p><a data-ref="sc16, ms37P1_2775, msdiv9"><i>Ajjhattaṃ dhammaṃ paṭicca ajjhatto dhammo uppajjati naadhipatipaccayā …pe… (anulomasahajātasadisaṃ, ninnānākaraṇaṃ) naanantarapaccayā … nasamanantarapaccayā … naaññamaññapaccayā … naupanissayapaccayā, napurejātapaccayā—arūpe ajjhattaṃ ekaṃ khandhaṃ paṭicca …pe… ajjhatte khandhe paṭicca cittasamuṭṭhānaṃ rūpaṃ. Paṭisandhikkhaṇe ajjhattaṃ ekaṃ khandhaṃ paṭicca tayo khandhā kaṭattā ca rūpaṃ …pe… dve khandhe …pe… khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca …pe… āhārasamuṭṭhānaṃ … utusamuṭṭhānaṃ … asaññasattānaṃ …pe….</i></a></p>
<p><a data-ref="sc17, ms37P1_2776, msdiv10"><i>Bahiddhā dhammaṃ paṭicca bahiddhā dhammo uppajjati napurejātapaccayā—arūpe bahiddhā ekaṃ khandhaṃ paṭicca …pe… dve khandhe …pe… bahiddhā khandhe paṭicca cittasamuṭṭhānaṃ rūpaṃ. Paṭisandhikkhaṇe (paripuṇṇaṃ) ekaṃ mahābhūtaṃ …pe… bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ …pe….</i></a></p>
<h6><a><i>Napacchājātādi</i></a></h6>
<p><a data-ref="sc18, ms37P1_2777, msdiv11"><i>Ajjhattaṃ dhammaṃ paṭicca ajjhatto dhammo uppajjati napacchājātapaccayā, naāsevanapaccayā, nakammapaccayā—ajjhatte khandhe paṭicca ajjhattā cetanā. Āhārasamuṭṭhānaṃ … utusamuṭṭhānaṃ …pe…. (1)</i></a></p>
<p><a data-ref="sc19, ms37P1_2778"><i>Bahiddhā dhammaṃ paṭicca bahiddhā dhammo uppajjati nakammapaccayā—bahiddhā khandhe paṭicca bahiddhā cetanā. bāhiraṃ … āhārasamuṭṭhānaṃ … utusamuṭṭhānaṃ …. (1)</i></a></p>
<h6><a><i>Navipākādi</i></a></h6>
<p><a data-ref="sc20, ms37P1_2779, msdiv12"><i>Ajjhattaṃ dhammaṃ paṭicca ajjhatto dhammo uppajjati navipākapaccayā (paṭisandhi natthi), naāhārapaccayā—utusamuṭṭhānaṃ … asaññasattānaṃ …pe…. (1)</i></a></p>
<p><a data-ref="sc21, ms37P1_2780"><i>Bahiddhā dhammaṃ paṭicca bahiddhā dhammo uppajjati naāhārapaccayā—bāhiraṃ … utusamuṭṭhānaṃ … asaññasattānaṃ …pe…. (1)</i></a></p>
<p><a data-ref="sc22, ms37P1_2781"><i>Ajjhattaṃ dhammaṃ paṭicca ajjhatto dhammo uppajjati naindriyapaccayā— āhārasamuṭṭhānaṃ … utusamuṭṭhānaṃ … asaññasattānaṃ … mahābhūte paṭicca rūpajīvitindriyaṃ. (1)</i></a></p>
<p><a data-ref="sc23, ms37P1_2782"><i>Bahiddhā dhammaṃ paṭicca bahiddhā dhammo uppajjati naindriyapaccayā—bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ … mahābhūte paṭicca rūpajīvitindriyaṃ. (1)</i></a></p>
<h6><a><i>Najhāna</i></a></h6>
<p><a data-ref="sc24, ms37P1_2783, msdiv13"><i>Ajjhattaṃ dhammaṃ paṭicca ajjhatto dhammo uppajjati najhānapaccayā— pañcaviññāṇasahagataṃ …pe… āhārasamuṭṭhānaṃ … utusamuṭṭhānaṃ … asaññasattānaṃ …pe…. (1)</i></a></p>
<p><a data-ref="sc25, ms37P1_2784"><i>Bahiddhā dhammaṃ paṭicca bahiddhā dhammo uppajjati najhānapaccayā— pañcaviññāṇasahagataṃ …pe… bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ …pe…. (1)</i></a></p>
<h6><a><i>Namaggādi</i></a></h6>
<p><a data-ref="sc26, ms37P1_2785, msdiv14"><i>Ajjhattaṃ dhammaṃ paṭicca ajjhatto dhammo uppajjati namaggapaccayā … (nahetusadisaṃ. Moho natthi) nasampayuttapaccayā … navippayuttapaccayā— arūpe …pe… āhārasamuṭṭhānaṃ … utusamuṭṭhānaṃ … asaññasattānaṃ …pe…. (1)</i></a></p>
<p><a data-ref="sc27, ms37P1_2786"><i>Bahiddhā dhammaṃ paṭicca bahiddhā dhammo uppajjati navippayuttapaccayā— arūpe …pe… bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ …pe… nonatthipaccayā, novigatapaccayā.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc28, ms37P1_2787, msdiv15"><i>Nahetuyā dve, naārammaṇe dve, naadhipatiyā dve, naanantare dve, nasamanantare dve (saṃkhittaṃ, sabbattha dve), novigate dve. (Evaṃ gaṇetabbaṃ.)</i></a></p>
<p class="endsutta"><a data-ref="sc29, ms37P1_2788"><i>Paccanīyaṃ.</i></a></p>
<h4><a><i>1.21.1.3. Paccayānulomapaccanīya</i></a></h4>
<p><a data-ref="sc30, ms37P1_2789, msdiv16"><i>Hetupaccayā naārammaṇe dve …pe… navipāke nasampayutte navippayutte nonatthiyā novigate dve. (Evaṃ gaṇetabbaṃ.)</i></a></p>
<p class="endsutta"><a data-ref="sc31, ms37P1_2790"><i>Anulomapaccanīyaṃ.</i></a></p>
<h4><a><i>1.21.1.4. Paccayapaccanīyānuloma</i></a></h4>
<p><a data-ref="sc32, ms37P1_2791, msdiv17"><i>Nahetupaccayā ārammaṇe dve, anantare dve …pe… magge dve …pe… avigate dve. (Evaṃ gaṇetabbaṃ.)</i></a></p>
<p class="end"><a data-ref="sc33, ms37P1_2792"><i>Paccanīyānulomaṃ.</i></a></p>
<p class="end"><a><i>Paṭiccavāro.</i></a></p>
<h3><a><i>1.21.2. Sahajātavāra</i></a></h3>
<p class="pe"><a data-ref="sc34, ms37P1_2793"><i>Sahajātavāro paṭiccavārasadiso.</i></a></p>
<h3><a><i>1.21.3. Paccayavāra</i></a></h3>
<h4><a><i>1.21.3.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc35, ms37P1_2794, msdiv18"><i>Ajjhattaṃ dhammaṃ paccayā ajjhatto dhammo uppajjati hetupaccayā—ajjhattaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe (paripuṇṇaṃ). Ekaṃ mahābhūtaṃ …pe… vatthuṃ paccayā ajjhattā khandhā. (1)</i></a></p>
<p><a data-ref="sc36, ms37P1_2795"><i>Bahiddhā dhammaṃ paccayā bahiddhā dhammo uppajjati hetupaccayā—bahiddhā ekaṃ khandhaṃ paccayā tayo khandhā …pe… paṭisandhikkhaṇe …pe… ekaṃ mahābhūtaṃ …pe… vatthuṃ paccayā bahiddhā khandhā. (1)</i></a></p>
<h6><a><i>Ārammaṇa</i></a></h6>
<p><a data-ref="sc37, ms37P1_2796, msdiv19"><i>Ajjhattaṃ dhammaṃ paccayā ajjhatto dhammo uppajjati ārammaṇapaccayā (paṭiccavārasadisaṃ), cakkhāyatanaṃ paccayā cakkhuviññāṇaṃ …pe… kāyāyatanaṃ paccayā kāyaviññāṇaṃ …pe… vatthuṃ paccayā ajjhattā khandhā. (1)</i></a></p>
<p><a data-ref="sc38, ms37P1_2797"><i>Bahiddhā dhammaṃ paccayā bahiddhā dhammo uppajjati ārammaṇapaccayā (paṭiccavārasadisaṃ), Cakkhāyatanaṃ …pe… kāyāyatanaṃ …pe… vatthuṃ paccayā bahiddhā khandhā. (1)</i></a></p>
<h6><a><i>Adhipatyādi</i></a></h6>
<p><a data-ref="sc39, ms37P1_2798, msdiv20"><i>Ajjhattaṃ dhammaṃ paccayā ajjhatto dhammo uppajjati adhipatipaccayā … (vatthuṃ atirekaṃ, paṭiccavārasadisaṃ) anantarapaccayā … samanantarapaccayā … sahajātapaccayā … (sahajātavāre paripuṇṇā) mahābhūte paccayā …pe… (mahābhūtānaṃ khandhānañca pacchā pañcāyatanāni ca vatthu ca kātabbā) aññamaññapaccayā … nissayapaccayā …pe… avigatapaccayā.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc40, ms37P1_2799, msdiv21"><i>Hetuyā dve, ārammaṇe …pe… avigate dve.</i></a></p>
<p class="endsutta"><a data-ref="sc41, ms37P1_2800"><i>Anulomaṃ.</i></a></p>
<h4><a><i>1.21.3.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<p><a data-ref="sc42, ms37P1_2801, msdiv22"><i>Ajjhattaṃ dhammaṃ paccayā ajjhatto dhammo uppajjati nahetupaccayā—ahetukaṃ ajjhattaṃ ekaṃ khandhaṃ paccayā tayo khandhā …pe… ahetukapaṭisandhikkhaṇe …pe… khandhe paccayā vatthu, vatthuṃ paccayā khandhā. Ekaṃ mahābhūtaṃ …pe… āhārasamuṭṭhānaṃ … utusamuṭṭhānaṃ … asaññasattānaṃ …pe… Cakkhāyatanaṃ …pe… kāyāyatanaṃ …pe… vatthuṃ paccayā ahetukā ajjhattā khandhā. Vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)</i></a></p>
<p><a data-ref="sc43, ms37P1_2802"><i>Bahiddhā dhammaṃ paccayā bahiddhā dhammo uppajjati nahetupaccayā (pavattipaṭisandhipi mahābhūtāpi kātabbā)—Cakkhāyatanaṃ …pe… kāyāyatanaṃ …pe… vatthuṃ paccayā ahetukā bahiddhā khandhā. Vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)</i></a></p>
<h6><a><i>Naārammaṇādi</i></a></h6>
<p><a data-ref="sc44, ms37P1_2803, msdiv23"><i>Naārammaṇapaccayā … naadhipatipaccayā (sahajātasadisaṃ) … naanantarapaccayā … nasamanantarapaccayā … naaññamaññapaccayā … naupanissayapaccayā … napurejātapaccayā (paṭiccavārasadisaṃ) … napacchājātapaccayā … naāsevanapaccayā … nakammapaccayā …pe… navippayuttapaccayā (paṭiccavārapaccanīye vippayuttasadisaṃ) … nonatthipaccayā … novigatapaccayā ….</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc45, ms37P1_2804, msdiv24"><i>Nahetuyā dve, naārammaṇe dve …pe… novigate dve.</i></a></p>
<p class="endsutta"><a data-ref="sc46, ms37P1_2805"><i>Paccanīyaṃ.</i></a></p>
<h4><a><i>1.21.3.3. Paccayānulomapaccanīya</i></a></h4>
<p><a data-ref="sc47, ms37P1_2806, msdiv25"><i>Hetupaccayā naārammaṇe dve, naadhipatiyā dve …pe… navipāke nasampayutte navippayutte nonatthiyā novigate dve.</i></a></p>
<p class="endsutta"><a data-ref="sc48, ms37P1_2807"><i>Anulomapaccanīyaṃ.</i></a></p>
<h4><a><i>1.21.3.4. Paccayapaccanīyānuloma</i></a></h4>
<p><a data-ref="sc49, ms37P1_2808, msdiv26"><i>Nahetupaccayā ārammaṇe dve …pe… avigate dve.</i></a></p>
<p class="endsutta"><a data-ref="sc50, ms37P1_2809"><i>Paccanīyānulomaṃ.</i></a></p>
<h3><a><i>1.21.4–6. Nissaya-saṃsaṭṭha-sampayuttavāra</i></a></h3>
<p><a data-ref="sc51, ms37P1_2810"><i>(Nissayavāro paccayavārasadiso. Saṃsaṭṭhavāropi sampayuttavāropi vitthāretabbo.)</i></a></p>
<h3><a><i>1.21.7. Pañhāvāra</i></a></h3>
<h4><a><i>1.21.7.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc52, ms37P1_2811, msdiv27"><i>Ajjhatto dhammo ajjhattassa dhammassa hetupaccayena paccayo—ajjhattā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe …pe…. (1)</i></a></p>
<p><a data-ref="sc53, ms37P1_2812"><i>Bahiddhā dhammo bahiddhā dhammassa hetupaccayena paccayo—bahiddhā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe …pe…. (1)</i></a></p>
<h6><a><i>Ārammaṇa</i></a></h6>
<p><a data-ref="sc54, ms37P1_2813, msdiv28"><i>Ajjhatto dhammo ajjhattassa dhammassa ārammaṇapaccayena paccayo—dānaṃ datvā sīlaṃ samādiyitvā uposathakammaṃ katvā taṃ paccavekkhati, pubbe suciṇṇāni …pe… jhānā vuṭṭhahitvā …pe… ariyā maggā vuṭṭhahitvā maggaṃ paccavekkhanti, phalaṃ paccavekkhanti, pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Ajjhattaṃ cakkhuṃ …pe… kāyaṃ … rūpe …pe… phoṭṭhabbe … vatthuṃ … ajjhatte khandhe aniccato dukkhato anattato vipassati, assādeti abhinandati, taṃ ārabbha rāgo uppajjati …pe… domanassaṃ uppajjati. Dibbena cakkhunā rūpaṃ passati, dibbāya sotudhātuyā saddaṃ suṇāti, ākāsānañcāyatanaṃ viññāṇañcāyatanassa ārammaṇapaccayena paccayo. Ākiñcaññāyatanaṃ nevasaññānāsaññāyatanassa ārammaṇapaccayena paccayo. Rūpāyatanaṃ …pe… phoṭṭhabbāyatanaṃ kāyaviññāṇassa ārammaṇapaccayena paccayo. Ajjhattā khandhā iddhividhañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</i></a></p>
<p><a data-ref="sc55, ms37P1_2814"><i>Ajjhatto dhammo bahiddhā dhammassa ārammaṇapaccayena paccayo—paro ajjhattaṃ cakkhuṃ …pe… vatthuṃ … ajjhatte khandhe aniccato dukkhato anattato vipassati, assādeti abhinandati, taṃ ārabbha rāgo uppajjati …pe… domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena ajjhattacittasamaṅgissa cittaṃ jānāti. Ajjhattaṃ rūpāyatanaṃ bahiddhā cakkhuviññāṇassa …pe… ajjhattaṃ phoṭṭhabbāyatanaṃ bahiddhā kāyaviññāṇassa ārammaṇapaccayena paccayo. Ajjhattā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</i></a></p>
<p><a data-ref="sc56, ms37P1_2815, msdiv29"><i>Bahiddhā dhammo bahiddhā dhammassa ārammaṇapaccayena paccayo—paro dānaṃ datvā sīlaṃ samādiyitvā uposathakammaṃ katvā taṃ paccavekkhati, pubbe suciṇṇāni paccavekkhati, jhānā vuṭṭhahitvā …pe… ariyā maggā vuṭṭhahitvā maggaṃ paccavekkhanti, phalaṃ paccavekkhanti … nibbānaṃ paccavekkhanti. Nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo. Ariyā pahīne kilese paccavekkhanti, vikkhambhite kilese paccavekkhanti, pubbe samudāciṇṇe …pe… paro bahiddhā cakkhuṃ …pe… vatthuṃ … bahiddhā khandhe aniccato …pe… domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena bahiddhā cittasamaṅgissa …pe… ākāsānañcāyatanaṃ viññāṇañcāyatanassa ārammaṇapaccayena paccayo. Ākiñcaññāyatanaṃ nevasaññānāsaññāyatanassa ārammaṇapaccayena paccayo. Bahiddhā rūpāyatanaṃ bahiddhā cakkhuviññāṇassa …pe… bahiddhā phoṭṭhabbāyatanaṃ bahiddhā kāyaviññāṇassa …pe… bahiddhā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</i></a></p>
<p><a data-ref="sc57, ms37P1_2816"><i>Bahiddhā dhammo ajjhattassa dhammassa ārammaṇapaccayena paccayo—ariyā nibbānaṃ paccavekkhanti. Nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo. Bahiddhā cakkhuṃ …pe… vatthuṃ … bahiddhā khandhe aniccato …pe… domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena bahiddhā cittasamaṅgissa cittaṃ jānāti. Bahiddhā rūpāyatanaṃ ajjhattaṃ cakkhuviññāṇassa …pe… bahiddhā phoṭṭhabbāyatanaṃ ajjhattaṃ kāyaviññāṇassa …pe… bahiddhā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</i></a></p>
<h6><a><i>Adhipati</i></a></h6>
<p><a data-ref="sc58, ms37P1_2817, msdiv30"><i>Ajjhatto dhammo ajjhattassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—dānaṃ datvā sīlaṃ samādiyitvā uposathakammaṃ katvā, taṃ garuṃ katvā paccavekkhati, pubbe suciṇṇāni garuṃ katvā …pe… jhānā vuṭṭhahitvā jhānaṃ garuṃ katvā …pe… ariyā maggā vuṭṭhahitvā maggaṃ garuṃ katvā …pe… phalaṃ garuṃ katvā paccavekkhanti. Ajjhattaṃ cakkhuṃ …pe… vatthuṃ … ajjhatte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—ajjhattādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</i></a></p>
<p><a data-ref="sc59, ms37P1_2818"><i>Ajjhatto dhammo bahiddhā dhammassa adhipatipaccayena paccayo. **Ārammaṇādhipati**—paro ajjhattaṃ cakkhuṃ …pe… vatthuṃ … ajjhatte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (2)</i></a></p>
<p><a data-ref="sc60, ms37P1_2819, msdiv31"><i>Bahiddhā dhammo bahiddhā dhammassa adhipatipaccayena paccayo—ārammaṇādhipati, sahajātādhipati. **Ārammaṇādhipati**—paro dānaṃ datvā sīlaṃ samādiyitvā uposathakammaṃ katvā, taṃ garuṃ katvā paccavekkhati, pubbe suciṇṇāni garuṃ katvā …pe… jhānā vuṭṭhahitvā …pe… ariyā maggā vuṭṭhahitvā maggaṃ garuṃ katvā …pe… phalaṃ garuṃ katvā …pe… nibbānaṃ garuṃ katvā paccavekkhanti. Nibbānaṃ gotrabhussa, vodānassa, maggassa, phalassa adhipatipaccayena paccayo. Bahiddhā cakkhuṃ …pe… vatthuṃ … bahiddhā khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—bahiddhādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</i></a></p>
<p><a data-ref="sc61, ms37P1_2820"><i>Bahiddhā dhammo ajjhattassa dhammassa adhipatipaccayena paccayo. **Ārammaṇādhipati**—ariyā nibbānaṃ garuṃ katvā paccavekkhanti. Nibbānaṃ gotrabhussa, vodānassa, maggassa, phalassa, adhipatipaccayena paccayo. Bahiddhā cakkhuṃ …pe… vatthuṃ … bahiddhā khandhe garuṃ katvā assādeti, abhinandati, taṃ garuṃ katvā rāgo …pe… diṭṭhi uppajjati. (2)</i></a></p>
<h6><a><i>Anantara</i></a></h6>
<p><a data-ref="sc62, ms37P1_2821, msdiv32"><i>Ajjhatto dhammo ajjhattassa dhammassa anantarapaccayena paccayo—purimā purimā ajjhattā khandhā pacchimānaṃ pacchimānaṃ ajjhattānaṃ khandhānaṃ anantarapaccayena paccayo. Anulomaṃ gotrabhussa, anulomaṃ vodānassa, gotrabhu maggassa, vodānaṃ maggassa, maggo phalassa, phalaṃ phalassa, anulomaṃ phalasamāpattiyā, nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo. (1)</i></a></p>
<p><a data-ref="sc63, ms37P1_2822"><i>Bahiddhā dhammo bahiddhā dhammassa anantarapaccayena paccayo. (Purimā purimā bahiddhāti nānākaraṇaṃ, taṃyeva gamanaṃ.) (1)</i></a></p>
<h6><a><i>Samanantarādi</i></a></h6>
<p><a data-ref="sc64, ms37P1_2823, msdiv33"><i>Ajjhatto dhammo ajjhattassa dhammassa samanantarapaccayena paccayo …pe… (anantarasadisaṃ) … sahajātapaccayena paccayo … aññamaññapaccayena paccayo … nissayapaccayena paccayo.</i></a></p>
<h6><a><i>Upanissaya</i></a></h6>
<p><a data-ref="sc65, ms37P1_2824, msdiv34"><i>Ajjhatto dhammo ajjhattassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—ajjhattaṃ saddhaṃ upanissāya dānaṃ deti, sīlaṃ samādiyati, uposathakammaṃ …pe… jhānaṃ …pe… vipassanaṃ …pe… maggaṃ …pe… abhiññaṃ …pe… samāpattiṃ uppādeti, mānaṃ jappeti, diṭṭhiṃ gaṇhāti. Ajjhattaṃ sīlaṃ …pe… paññaṃ … rāgaṃ …pe… patthanaṃ … kāyikaṃ sukhaṃ … kāyikaṃ dukkhaṃ … utuṃ … bhojanaṃ … senāsanaṃ upanissāya dānaṃ deti …pe… samāpattiṃ uppādeti, pāṇaṃ hanati …pe… saṃghaṃ bhindati. Ajjhattā saddhā …pe… paññā, rāgo …pe… patthanā, kāyikaṃ sukhaṃ … kāyikaṃ dukkhaṃ … senāsanaṃ ajjhattāya saddhāya …pe… paññāya, rāgassa …pe… patthanāya, kāyikassa sukhassa, kāyikassa dukkhassa, maggassa phalasamāpattiyā upanissayapaccayena paccayo. (1)</i></a></p>
<p><a data-ref="sc66, ms37P1_2825"><i>Ajjhatto dhammo bahiddhā dhammassa upanissayapaccayena paccayo— ārammaṇūpanissayo, pakatūpanissayo …pe…. **Pakatūpanissayo**—paro ajjhattaṃ saddhaṃ upanissāya dānaṃ deti …pe… mānaṃ jappeti, diṭṭhiṃ gaṇhāti. Paro ajjhattaṃ sīlaṃ …pe… senāsanaṃ upanissāya dānaṃ deti, pāṇaṃ hanati …pe… saṃghaṃ bhindati. Ajjhattā saddhā …pe… senāsanaṃ bahiddhā saddhāya …pe… maggassa phalasamāpattiyā upanissayapaccayena paccayo. (2)</i></a></p>
<p><a data-ref="sc67, ms37P1_2826, msdiv35"><i>Bahiddhā dhammo bahiddhā dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—paro bahiddhā saddhaṃ …pe… patthanaṃ, kāyikaṃ sukhaṃ …pe… senāsanaṃ upanissāya dānaṃ deti …pe… saṃghaṃ bhindati bahiddhā saddhā …pe… senāsanaṃ bahiddhā saddhāya …pe… phalasamāpattiyā upanissayapaccayena paccayo. (1)</i></a></p>
<p><a data-ref="sc68, ms37P1_2827"><i>Bahiddhā dhammo ajjhattassa dhammassa upanissayapaccayena paccayo— ārammaṇūpanissayo, pakatūpanissayo …pe…. **Pakatūpanissayo**—bahiddhā saddhaṃ …pe… senāsanaṃ upanissāya dānaṃ deti …pe… saṃghaṃ bhindati. Bahiddhā saddhā …pe… senāsanaṃ ajjhattāya saddhāya …pe… phalasamāpattiyā upanissayapaccayena paccayo. (2)</i></a></p>
<h6><a><i>Purejāta</i></a></h6>
<p><a data-ref="sc69, ms37P1_2828, msdiv36"><i>Ajjhatto dhammo ajjhattassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—ajjhattaṃ cakkhuṃ …pe… vatthuṃ aniccato dukkhato anattato vipassati …pe… domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa purejātapaccayena paccayo. **Vatthupurejātaṃ**—cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa …pe… vatthu ajjhattānaṃ khandhānaṃ purejātapaccayena paccayo. (1)</i></a></p>
<p><a data-ref="sc70, ms37P1_2829"><i>Ajjhatto dhammo bahiddhā dhammassa purejātapaccayena paccayo. **Ārammaṇapurejātaṃ**—paro ajjhattaṃ cakkhuṃ …pe… vatthuṃ aniccato …pe… domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti. Ajjhattaṃ rūpāyatanaṃ bahiddhā cakkhuviññāṇassa …pe… ajjhattaṃ phoṭṭhabbāyatanaṃ bahiddhā kāyaviññāṇassa purejātapaccayena paccayo. (2)</i></a></p>
<p><a data-ref="sc71, ms37P1_2830, msdiv37"><i>Bahiddhā dhammo bahiddhā dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—paro bahiddhā cakkhuṃ …pe… vatthuṃ aniccato …pe… dibbena cakkhunā rūpaṃ passati, dibbāya sotadhātuyā saddaṃ suṇāti. Bahiddhā rūpāyatanaṃ bahiddhā cakkhuviññāṇassa …pe… bahiddhā phoṭṭhabbāyatanaṃ bahiddhā kāyaviññāṇassa …pe…. **Vatthupurejātaṃ**—bahiddhā Cakkhāyatanaṃ …pe… kāyāyatanaṃ …pe… vatthu bahiddhā khandhānaṃ purejātapaccayena paccayo. (1)</i></a></p>
<p><a data-ref="sc72, ms37P1_2831"><i>Bahiddhā dhammo ajjhattassa dhammassa purejātapaccayena paccayo. **Ārammaṇapurejātaṃ**—bahiddhā cakkhuṃ …pe… vatthuṃ aniccato …pe… domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti. Bahiddhā rūpāyatanaṃ ajjhattassa cakkhuviññāṇassa …pe… bahiddhā phoṭṭhabbāyatanaṃ ajjhattassa kāyaviññāṇassa purejātapaccayena paccayo. (2)</i></a></p>
<p><a data-ref="sc73, ms37P1_2832, msdiv38"><i>Ajjhatto ca bahiddhā ca dhammā ajjhattassa dhammassa purejātapaccayena paccayo— **ārammaṇapurejātaṃ, vatthupurejātaṃ**. Bahiddhā rūpāyatanañca ajjhattaṃ cakkhāyatanañca ajjhattassa cakkhuviññāṇassa purejātapaccayena paccayo …pe… bahiddhā phoṭṭhabbāyatanañca ajjhattaṃ kāyāyatanañca ajjhattassa kāyaviññāṇassa …pe… bahiddhā rūpāyatanañca ajjhattaṃ vatthu ca …pe… bahiddhā phoṭṭhabbāyatanañca ajjhattaṃ vatthu ca ajjhattānaṃ khandhānaṃ purejātapaccayena paccayo. (1)</i></a></p>
<p><a data-ref="sc74, ms37P1_2833"><i>Ajjhatto ca bahiddhā ca dhammā bahiddhā dhammassa purejātapaccayena paccayo— **ārammaṇapurejātaṃ, vatthupurejātaṃ**. Ajjhattaṃ rūpāyatanañca bahiddhā cakkhāyatanañca bahiddhā cakkhuviññāṇassa purejātapaccayena paccayo …pe… ajjhattaṃ phoṭṭhabbāyatanañca bahiddhā kāyāyatanañca bahiddhā kāyaviññāṇassa purejātapaccayena paccayo. Ajjhattaṃ rūpāyatanañca bahiddhā vatthu ca …pe… ajjhattaṃ phoṭṭhabbāyatanañca bahiddhā vatthu ca bahiddhā khandhānaṃ purejātapaccayena paccayo. (2)</i></a></p>
<h6><a><i>Pacchājāta</i></a></h6>
<p><a data-ref="sc75, ms37P1_2834, msdiv39"><i>Ajjhatto dhammo ajjhattassa dhammassa pacchājātapaccayena paccayo—pacchājātā ajjhattā khandhā purejātassa imassa kāyassa pacchājātapaccayena paccayo. (1)</i></a></p>
<p><a data-ref="sc76, ms37P1_2835"><i>Bahiddhā dhammo bahiddhā dhammassa pacchājātapaccayena paccayo—pacchājātā bahiddhā khandhā purejātassa imassa kāyassa pacchājātapaccayena paccayo. (1)</i></a></p>
<h6><a><i>Āsevana</i></a></h6>
<p><a data-ref="sc77, ms37P1_2836, msdiv40"><i>Ajjhatto dhammo ajjhattassa dhammassa āsevanapaccayena paccayo—purimā purimā ajjhattā khandhā pacchimānaṃ pacchimānaṃ ajjhattānaṃ khandhānaṃ āsevanapaccayena paccayo. Anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa āsevanapaccayena paccayo. (1)</i></a></p>
<p><a data-ref="sc78, ms37P1_2837"><i>Bahiddhā dhammo bahiddhā dhammassa āsevanapaccayena paccayo—purimā purimā …pe…. (Ajjhattasadisaṃyeva.)</i></a></p>
<h6><a><i>Kamma</i></a></h6>
<p><a data-ref="sc79, ms37P1_2838, msdiv41"><i>Ajjhatto dhammo ajjhattassa dhammassa kammapaccayena paccayo—sahajātā, nānākkhaṇikā. **Sahajātā**—ajjhattā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. **Nānākkhaṇikā**—ajjhattā cetanā vipākānaṃ ajjhattānaṃ khandhānaṃ kaṭattā ca rūpānaṃ kammapaccayena paccayo. (1)</i></a></p>
<p><a data-ref="sc80, ms37P1_2839"><i>Bahiddhā dhammo bahiddhā dhammassa kammapaccayena paccayo—sahajātā, nānākkhaṇikā. **Sahajātā**—bahiddhā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. **Nānākkhaṇikā**—bahiddhā cetanā vipākānaṃ bahiddhā khandhānaṃ kaṭattā ca rūpānaṃ kammapaccayena paccayo. (1)</i></a></p>
<h6><a><i>Vipāka</i></a></h6>
<p><a data-ref="sc81, ms37P1_2840, msdiv42"><i>Ajjhatto dhammo ajjhattassa dhammassa vipākapaccayena paccayo …pe…. (Paripuṇṇaṃ, paṭiccavārasadisaṃ.)</i></a></p>
<h6><a><i>Āhāra</i></a></h6>
<p><a data-ref="sc82, ms37P1_2841, msdiv43"><i>Ajjhatto dhammo ajjhattassa dhammassa āhārapaccayena paccayo—ajjhattā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. Paṭisandhikkhaṇe …pe… ajjhatto kabaḷīkāro āhāro ajjhattassa kāyassa āhārapaccayena paccayo. (1)</i></a></p>
<p><a data-ref="sc83, ms37P1_2842"><i>Ajjhatto dhammo bahiddhā dhammassa āhārapaccayena paccayo—ajjhatto kabaḷīkāro āhāro bahiddhā kāyassa āhārapaccayena paccayo. (2)</i></a></p>
<p><a data-ref="sc84, ms37P1_2843"><i>Bahiddhā dhammo bahiddhā dhammassa āhārapaccayena paccayo (pavattipaṭisandhi) bahiddhā kabaḷīkāro āhāro bahiddhā kāyassa āhārapaccayena paccayo. (1)</i></a></p>
<p><a data-ref="sc85, ms37P1_2844"><i>Bahiddhā dhammo ajjhattassa dhammassa āhārapaccayena paccayo—bahiddhā kabaḷīkāro āhāro ajjhattassa kāyassa āhārapaccayena paccayo. (2)</i></a></p>
<p><a data-ref="sc86, ms37P1_2845, msdiv44"><i>Ajjhatto dhammo ca bahiddhā dhammo ca ajjhattassa dhammassa āhārapaccayena paccayo—ajjhatto kabaḷīkāro āhāro ca bahiddhā kabaḷīkāro āhāro ca ajjhattassa kāyassa āhārapaccayena paccayo. (1)</i></a></p>
<p><a data-ref="sc87, ms37P1_2846"><i>Ajjhatto dhammo ca bahiddhā dhammo ca bahiddhā dhammassa āhārapaccayena paccayo—ajjhatto kabaḷīkāro āhāro ca bahiddhā kabaḷīkāro āhāro ca bahiddhā kāyassa āhārapaccayena paccayo. (2)</i></a></p>
<h6><a><i>Indriyādi</i></a></h6>
<p><a data-ref="sc88, ms37P1_2847, msdiv45"><i>Ajjhatto dhammo ajjhattassa dhammassa indriyapaccayena paccayo, ajjhattikā indriyā (rūpajīvitindriyampi vitthāretabbaṃ) … jhānapaccayena paccayo … maggapaccayena paccayo … sampayuttapaccayena paccayo … vippayuttapaccayena paccayo—sahajātaṃ, purejātaṃ, pacchājātaṃ. (Mātikāpadāni anumajjantena vitthāretabbāni.)</i></a></p>
<p><a data-ref="sc89, ms37P1_2848"><i>Bahiddhā dhammo bahiddhā dhammassa vippayuttapaccayena paccayo—sahajātaṃ, purejātaṃ, pacchājātaṃ. (Saṃkhittaṃ.)</i></a></p>
<h6><a><i>Atthi</i></a></h6>
<p><a data-ref="sc90, ms37P1_2849, msdiv46"><i>Ajjhatto dhammo ajjhattassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—ajjhatto eko khandho tiṇṇannaṃ khandhānaṃ cittasamuṭṭhānānañca rūpānaṃ …pe… dve khandhe …pe… paṭisandhikkhaṇe …pe… khandhā vatthussa …pe… vatthu khandhānaṃ …pe… ekaṃ mahābhūtaṃ …pe… asaññasattānaṃ ekaṃ mahābhūtaṃ tiṇṇannaṃ mahābhūtānaṃ …pe…. **Purejātaṃ**—cakkhuṃ …pe… vatthuṃ (purejātasadisaṃ), vatthu ajjhattānaṃ khandhānaṃ atthipaccayena paccayo. **Pacchājātā**—ajjhattā khandhā purejātassa imassa kāyassa atthipaccayena paccayo. Ajjhatto **kabaḷīkāro āhāro**ajjhattassa kāyassa …pe… **rūpajīvitindriyaṃ**—kaṭattārūpānaṃ …pe…. (1)</i></a></p>
<p><a data-ref="sc91, ms37P1_2850"><i>Ajjhatto dhammo bahiddhā dhammassa atthipaccayena paccayo—purejātaṃ, āhāraṃ. **Purejātaṃ**—paro ajjhattaṃ cakkhuṃ …pe… vatthuṃ aniccato …pe… vipassati, dibbena cakkhunā rūpaṃ passati, dibbāya sotadhātuyā saddaṃ suṇāti, ajjhattaṃ rūpāyatanaṃ …pe… phoṭṭhabbāyatanaṃ bahiddhā kāyaviññāṇassa atthipaccayena paccayo. Ajjhatto **kabaḷīkāro āhāro**bahiddhā kāyassa atthipaccayena paccayo. (2)</i></a></p>
<p><a data-ref="sc92, ms37P1_2851, msdiv47"><i>Bahiddhā dhammo bahiddhā dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. (Bahiddhā ninnānākaraṇaṃ, mātikāpadāni vitthāretabbāni.) (1)</i></a></p>
<p><a data-ref="sc93, ms37P1_2852"><i>Bahiddhā dhammo ajjhattassa dhammassa atthipaccayena paccayo—purejātaṃ, āhāraṃ. **Purejātaṃ**—bahiddhā cakkhuṃ …pe… vatthuṃ …pe… dibbena cakkhunā rūpaṃ passati, dibbāya sotadhātuyā saddaṃ suṇāti, bahiddhā rūpāyatanaṃ …pe… phoṭṭhabbāyatanaṃ ajjhattassa kāyaviññāṇassa atthipaccayena paccayo. Bahiddhā **kabaḷīkāro āhāro**ajjhattassa kāyassa atthipaccayena paccayo. (2)</i></a></p>
<p><a data-ref="sc94, ms37P1_2853, msdiv48"><i>Ajjhatto dhammo ca bahiddhā dhammo ca ajjhattassa dhammassa atthipaccayena paccayo—purejātaṃ, āhāraṃ. **Purejātaṃ**—bahiddhā rūpāyatanañca ajjhattaṃ cakkhu ca ajjhattassa cakkhuviññāṇassa …pe… bahiddhā phoṭṭhabbāyatanañca ajjhattaṃ kāyāyatanañca ajjhattassa kāyaviññāṇassa atthipaccayena paccayo. Bahiddhā rūpāyatanañca ajjhattaṃ vatthu ca …pe… bahiddhā phoṭṭhabbāyatanañca ajjhattaṃ vatthu ca ajjhattānaṃ khandhānaṃ atthipaccayena paccayo. **Āhāraṃ**—ajjhatto kabaḷīkāro āhāro ca bahiddhā kabaḷīkāro āhāro ca ajjhattassa kāyassa atthipaccayena paccayo. (1)</i></a></p>
<p><a data-ref="sc95, ms37P1_2854"><i>Ajjhatto dhammo ca bahiddhā dhammo ca bahiddhā dhammassa atthipaccayena paccayo—purejātaṃ, āhāraṃ. **Purejātaṃ**—ajjhattaṃ rūpāyatanañca bahiddhā cakkhāyatanañca bahiddhā cakkhuviññāṇassa atthipaccayena paccayo …pe… ajjhattaṃ phoṭṭhabbāyatanañca bahiddhā kāyāyatanañca bahiddhā kāyaviññāṇassa atthipaccayena paccayo. Ajjhattaṃ rūpāyatanañca bahiddhā vatthu ca bahiddhā khandhānaṃ atthipaccayena paccayo …pe… ajjhattaṃ phoṭṭhabbāyatanañca bahiddhā vatthu ca bahiddhā khandhānaṃ atthipaccayena paccayo. **Āhāraṃ**—ajjhatto kabaḷīkāro āhāro ca bahiddhā kabaḷīkāro āhāro ca bahiddhā kāyassa atthipaccayena paccayo. (2)</i></a></p>
<h6><a><i>Natthi-vigatāvigata</i></a></h6>
<p><a data-ref="sc96, ms37P1_2855, msdiv49"><i>Ajjhatto dhammo ajjhattassa dhammassa natthipaccayena paccayo … vigatapaccayena paccayo … avigatapaccayena paccayo.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc97, ms37P1_2856, msdiv50"><i>Hetuyā dve, ārammaṇe cattāri, adhipatiyā cattāri, anantare dve, samanantare dve, sahajāte aññamaññe nissaye dve, upanissaye cattāri, purejāte cha, pacchājāte āsevane kamme vipāke dve, āhāre cha, indriye dve, jhāne magge sampayutte vippayutte dve, atthiyā cha, natthiyā dve, vigate dve, avigate cha. (Evaṃ gaṇetabbaṃ.)</i></a></p>
<p class="endsutta"><a data-ref="sc98, ms37P1_2857"><i>Anulomaṃ.</i></a></p>
<h4><a><i>Paccanīyuddhāra</i></a></h4>
<p><a data-ref="sc99, ms37P1_2858, msdiv51"><i>Ajjhatto dhammo ajjhattassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … kammapaccayena paccayo … āhārapaccayena paccayo … indriyapaccayena paccayo. (1)</i></a></p>
<p><a data-ref="sc100, ms37P1_2859"><i>Ajjhatto dhammo bahiddhā dhammassa ārammaṇapaccayena paccayo … upanissayapaccayena paccayo … purejātapaccayena paccayo … āhārapaccayena paccayo. (2)</i></a></p>
<p><a data-ref="sc101, ms37P1_2860, msdiv52"><i>Bahiddhā dhammo bahiddhā dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … kammapaccayena paccayo … āhārapaccayena paccayo … indriyapaccayena paccayo. (1)</i></a></p>
<p><a data-ref="sc102, ms37P1_2861"><i>Bahiddhā dhammo ajjhattassa dhammassa ārammaṇapaccayena paccayo … upanissayapaccayena paccayo … purejātapaccayena paccayo … āhārapaccayena paccayo. (2)</i></a></p>
<p><a data-ref="sc103, ms37P1_2862, msdiv53"><i>Ajjhatto dhammo ca bahiddhā dhammo ca ajjhattassa dhammassa purejātaṃ, āhāraṃ. (1)</i></a></p>
<p><a data-ref="sc104, ms37P1_2863"><i>Ajjhatto dhammo ca bahiddhā dhammo ca bahiddhā dhammassa purejātaṃ, āhāraṃ. (2)</i></a></p>
<h4><a><i>1.21.7.2. Paccayapaccanīya</i></a></h4>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc105, ms37P1_2864, msdiv54"><i>Nahetuyā cha, naārammaṇe cha, naadhipatiyā cha (saṃkhittaṃ, sabbattha cha kātabbā), navippayutte cha, noatthiyā cattāri, nonatthiyā cha, novigate cha, noavigate cattāri (evaṃ gaṇetabbaṃ)</i></a></p>
<p class="endsutta"><a data-ref="sc106, ms37P1_2865"><i>Paccanīyaṃ.</i></a></p>
<h4><a><i>1.21.7.3. Paccayānulomapaccanīya</i></a></h4>
<h6><a><i>Hetuduka</i></a></h6>
<p><a data-ref="sc107, ms37P1_2866, msdiv55"><i>Hetupaccayā naārammaṇe dve, naadhipatiyā naanantare nasamanantare naaññamaññe naupanissaye dve (saṃkhittaṃ, sabbattha dve), nasampayutte navippayutte nonatthiyā novigate dve. (Evaṃ gaṇetabbaṃ.)</i></a></p>
<p class="endsutta"><a data-ref="sc108, ms37P1_2867"><i>Anulomapaccanīyaṃ.</i></a></p>
<h4><a><i>1.21.7.4. Paccayapaccanīyānuloma</i></a></h4>
<p><a data-ref="sc109, ms37P1_2868, msdiv56"><i>Nahetupaccayā ārammaṇe cattāri, adhipatiyā cattāri (anulomapadāni gaṇetabbāni), avigate cha. (Evaṃ gaṇetabbaṃ.)</i></a></p>
<p class="end"><a data-ref="sc110, ms37P1_2869"><i>Paccanīyānulomaṃ.</i></a></p>
<p class="end"><a><i>Pañhāvāro.</i></a></p>
<p class="endsection"><a data-ref="sc111, ms37P1_2870"><i>Ajjhattattikaṃ niṭṭhitaṃ.</i></a></p>
</article>
</section>
</div>
</body>
</html>
