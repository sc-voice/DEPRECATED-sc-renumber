<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana20.1">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammapaccanīyānuloma (4), Dukapaṭṭhānapāḷi (2)</i></a></p>
<h1><a><i>20.1. Hetugocchaka</i></a></h1>
</div>
<p class="namo"><a data-ref="sc1, ms40P20_1"><i>Namo tassa Bhagavato Arahato Sammāsambuddhassa.</i></a></p>
<p><a data-ref="sc2, ms40P20_2, msdiv1"><i>Nahetuṃ dhammaṃ paṭicca hetu dhammo uppajjati hetupaccayā. Nahetuṃ dhammaṃ paṭicca nahetu dhammo uppajjati hetupaccayā. Nahetuṃ dhammaṃ paṭicca hetu ca nahetu ca dhammā uppajjanti hetupaccayā. (3)</i></a></p>
<p><a data-ref="sc3, ms40P20_3"><i>Nanahetuṃ dhammaṃ paṭicca hetu dhammo uppajjati hetupaccayā. Nanahetuṃ dhammaṃ paṭicca nahetu dhammo uppajjati hetupaccayā. Nanahetuṃ dhammaṃ paṭicca hetu ca nahetu ca dhammā uppajjanti hetupaccayā. (3)</i></a></p>
<p><a data-ref="sc4, ms40P20_4"><i>Nahetuñca nanahetuñca dhammaṃ paṭicca hetu dhammo uppajjati hetupaccayā. Nahetuñca nanahetuñca dhammaṃ paṭicca nahetu dhammo uppajjati hetupaccayā. Nahetuñca nanahetuñca dhammaṃ paṭicca hetu ca nahetu ca dhammā uppajjanti hetupaccayā. (3) (Saṃkhittaṃ.)</i></a></p>
<p><a data-ref="sc5, ms40P20_5"><i>Hetuyā nava, ārammaṇe nava …pe… avigate nava.</i></a></p>
<p><a data-ref="sc6, ms40P20_6"><i>(Sahajātavārampi …pe… pañhāvārampi vitthāretabbaṃ.)</i></a></p>
<p><a data-ref="sc7, ms40P20_7, msdiv2"><i>Nasahetukaṃ dhammaṃ paṭicca sahetuko dhammo uppajjati hetupaccayā. Nasahetukaṃ dhammaṃ paṭicca ahetuko dhammo uppajjati hetupaccayā. Nasahetukaṃ dhammaṃ paṭicca sahetuko ca ahetuko ca dhammā uppajjanti hetupaccayā … tīṇi.</i></a></p>
<p><a data-ref="sc8, ms40P20_8"><i>Naahetukaṃ dhammaṃ paṭicca ahetuko dhammo uppajjati hetupaccayā. Naahetukaṃ dhammaṃ paṭicca sahetuko dhammo uppajjati hetupaccayā. Naahetukaṃ dhammaṃ paṭicca sahetuko ca ahetuko ca dhammā uppajjanti hetupaccayā … tīṇi.</i></a></p>
<p><a data-ref="sc9, ms40P20_9"><i>Nasahetukañca naahetukañca dhammaṃ paṭicca sahetuko dhammo uppajjati hetupaccayā. Nasahetukañca naahetukañca dhammaṃ paṭicca ahetuko dhammo uppajjati hetupaccayā. Nasahetukañca naahetukañca dhammaṃ paṭicca sahetuko ca ahetuko ca dhammā uppajjanti hetupaccayā … tīṇi. (Saṃkhittaṃ.)</i></a></p>
<p><a data-ref="sc10, ms40P20_10"><i>Hetuyā nava, ārammaṇe cha, adhipatiyā pañca …pe… avigate nava.</i></a></p>
<p><a data-ref="sc11, ms40P20_11, msdiv3"><i>Nahetusampayuttaṃ dhammaṃ paṭicca hetusampayutto dhammo uppajjati hetupaccayā. (Saṃkhittaṃ. Sahetukadukasadisaṃ.)</i></a></p>
<p><a data-ref="sc12, ms40P20_12"><i>Hetuyā nava, ārammaṇe cha, adhipatiyā pañca …pe… avigate nava.</i></a></p>
<p><a data-ref="sc13, ms40P20_13, msdiv4"><i>Nahetuñceva naahetukañca dhammaṃ paṭicca hetu ceva sahetuko ca dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc14, ms40P20_14"><i>Hetuyā nava …pe… avigate nava.</i></a></p>
<p><a data-ref="sc15, ms40P20_15, msdiv5"><i>Nahetuñceva nahetuvippayuttañca dhammaṃ paṭicca hetu ceva hetusampayutto ca dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc16, ms40P20_16"><i>Hetuyā nava …pe… avigate nava.</i></a></p>
<p><a data-ref="sc17, ms40P20_17, msdiv6"><i>Nahetuṃ nasahetukaṃ dhammaṃ paṭicca nahetu sahetuko dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc18, ms40P20_18"><i>Hetuyā nava, ārammaṇe cattāri, adhipatiyā pañca …pe… aññamaññe cha …pe… purejāte āsevane dve …pe… avigate nava.</i></a></p>
</article>
</section>
</div>
</body>
</html>
