<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana15.90">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānulomapaccanīya (3), Dukatikapaṭṭhānapāḷi (3)</i></a></p>
<h1><a><i>15.90. Saraṇaduka, Sanidassanattika</i></a></h1>
</div>
<p><a data-ref="sc1, ms40P15_279, msdiv102"><i>Araṇaṃ anidassanasappaṭighaṃ dhammaṃ paṭicca nasaraṇo naanidassanasappaṭigho dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc2, ms40P15_280"><i>Saraṇaṃ anidassanaappaṭighaṃ dhammaṃ paṭicca nasaraṇo naanidassanaappaṭigho dhammo uppajjati hetupaccayā. Araṇaṃ anidassanaappaṭighaṃ dhammaṃ paṭicca nasaraṇo naanidassanaappaṭigho dhammo uppajjati hetupaccayā. Saraṇaṃ anidassanaappaṭighañca araṇaṃ anidassanaappaṭighañca dhammaṃ paṭicca nasaraṇo naanidassanaappaṭigho dhammo uppajjati hetupaccayā. (3)</i></a></p>
<p><a data-ref="sc3, ms40P15_281"><i>Hetuyā tīṇi, aññamaññe ekaṃ …pe… vipāke ekaṃ …pe… avigate tīṇi.</i></a></p>
<h6><a><i>Nahetu-naārammaṇa</i></a></h6>
<p><a data-ref="sc4, ms40P15_282, msdiv103"><i>Araṇaṃ anidassanaappaṭighaṃ dhammaṃ paṭicca nasaraṇo naanidassanaappaṭigho dhammo uppajjati nahetupaccayā. (1)</i></a></p>
<p><a data-ref="sc5, ms40P15_283"><i>Saraṇaṃ anidassanaappaṭighaṃ dhammaṃ paṭicca nasaraṇo naanidassanaappaṭigho dhammo uppajjati naārammaṇapaccayā. (Saṃkhittaṃ.)</i></a></p>
<p><a data-ref="sc6, ms40P15_284"><i>Nahetuyā ekaṃ, naārammaṇe tīṇi …pe… nakamme ekaṃ …pe… naāhāre naindriye najhāne namagge ekaṃ …pe… navippayutte ekaṃ …pe… novigate tīṇi.</i></a></p>
<p><a data-ref="sc7, ms40P15_285"><i>(Sahajātavārampi …pe… sampayuttavārampi paṭiccavārasadisaṃ.)</i></a></p>
<p><a data-ref="sc8, ms40P15_286, msdiv104"><i>Saraṇo anidassanaappaṭigho dhammo nasaraṇassa naanidassanaappaṭighassa dhammassa hetupaccayena paccayo. (1)</i></a></p>
<p><a data-ref="sc9, ms40P15_287"><i>Araṇo anidassanaappaṭigho dhammo nasaraṇassa naanidassanaappaṭighassa dhammassa hetupaccayena paccayo. (1) (Saṃkhittaṃ.)</i></a></p>
<p><a data-ref="sc10, ms40P15_288"><i>Hetuyā dve, adhipatiyā dve, sahajāte nissaye tīṇi, pacchājāte kamme dve, vipāke ekaṃ, āhāre indriye jhāne magge vippayutte dve …pe… avigate tīṇi.</i></a></p>
<p><a data-ref="sc11, ms40P15_289, msdiv105"><i>Saraṇo anidassanaappaṭigho dhammo nasaraṇassa naanidassanaappaṭighassa dhammassa sahajātapaccayena paccayo, pacchājātapaccayena paccayo, kammapaccayena paccayo. (Saṃkhittaṃ.)</i></a></p>
<p><a data-ref="sc12, ms40P15_290"><i>Nahetuyā tīṇi, naārammaṇe tīṇi …pe… noavigate tīṇi.</i></a></p>
<p><a data-ref="sc13, ms40P15_291"><i>(Yathā kusalattike pañhāvāraṃ, evaṃ vitthāretabbaṃ.)</i></a></p>
</article>
</section>
</div>
</body>
</html>
