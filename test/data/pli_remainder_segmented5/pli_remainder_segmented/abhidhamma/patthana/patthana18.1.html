<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana18.1">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānulomapaccanīya (3), Dukadukapaṭṭhānapāḷi (6)</i></a></p>
<h1><a><i>18.1. Hetuduka, Sahetukaduka</i></a></h1>
</div>
<p class="namo"><a data-ref="sc1, ms40P18_1"><i>Namo tassa Bhagavato Arahato Sammāsambuddhassa.</i></a></p>
<p><a data-ref="sc2, ms40P18_2, msdiv1"><i>Hetuṃ sahetukaṃ dhammaṃ paṭicca nahetu nasahetuko dhammo uppajjati hetupaccayā. Nahetuṃ sahetukaṃ dhammaṃ paṭicca nahetu nasahetuko dhammo uppajjati hetupaccayā.</i></a></p>
<p><a data-ref="sc3, ms40P18_3"><i>Hetuṃ sahetukañca nahetuṃ sahetukañca dhammaṃ paṭicca nahetu nasahetuko dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc4, ms40P18_4"><i>Hetuyā tīṇi, ārammaṇe ekaṃ, adhipatiyā tīṇi …pe… aññamaññe pañca …pe… vipāke tīṇi …pe… avigate pañca.</i></a></p>
<p><a data-ref="sc5, ms40P18_5, msdiv2"><i>Nahetuṃ sahetukaṃ dhammaṃ paṭicca nanahetu nasahetuko dhammo uppajjati nahetupaccayā … (Saṃkhittaṃ.)</i></a></p>
<p><a data-ref="sc6, ms40P18_6"><i>Nahetuyā ekaṃ, naārammaṇe tīṇi, naadhipatiyā pañca, napurejāte cattāri …pe… navippayutte ekaṃ …pe… novigate tīṇi.</i></a></p>
<p><a data-ref="sc7, ms40P18_7"><i>(Sahajātavārampi …pe… sampayuttavārampi paṭiccavārasadisaṃ.)</i></a></p>
<h6><a><i>Hetu-ārammaṇa</i></a></h6>
<p><a data-ref="sc8, ms40P18_8, msdiv3"><i>Hetu sahetuko dhammo nahetussa nasahetukassa dhammassa hetupaccayena paccayo. (1)</i></a></p>
<p><a data-ref="sc9, ms40P18_9"><i>Hetu sahetuko dhammo nahetussa nasahetukassa dhammassa ārammaṇapaccayena paccayo. Hetu sahetuko dhammo nanahetussa nasahetukassa dhammassa ārammaṇapaccayena paccayo. Hetu sahetuko dhammo nahetussa nasahetukassa ca nanahetussa nasahetukassa ca dhammassa ārammaṇapaccayena paccayo. (3)</i></a></p>
<p><a data-ref="sc10, ms40P18_10"><i>Nahetu sahetuko dhammo nanahetussa nasahetukassa dhammassa ārammaṇapaccayena paccayo. Nahetu sahetuko dhammo nahetussa nasahetukassa dhammassa ārammaṇapaccayena paccayo. Nahetu sahetuko dhammo nahetussa nasahetukassa ca nanahetussa nasahetukassa ca dhammassa ārammaṇapaccayena paccayo. (3) (Saṃkhittaṃ.)</i></a></p>
<p><a data-ref="sc11, ms40P18_11"><i>Hetu sahetuko ca nahetu sahetuko ca dhammā nahetussa nasahetukassa dhammassa ārammaṇapaccayena paccayo. Hetu sahetuko ca nahetusahetuko ca dhammā nanahetussa nasahetukassa dhammassa ārammaṇapaccayena paccayo. (2) (Saṃkhittaṃ.)</i></a></p>
<p><a data-ref="sc12, ms40P18_12"><i>Hetuyā ekaṃ, ārammaṇe cha, adhipatiyā dve, anantare cattāri, sahajāte pañca, aññamaññe cattāri, nissaye pañca, upanissaye cha, pacchājāte tīṇi, āsevane ekaṃ, kamme …pe… āhāre tīṇi, indriye pañca, jhāne tīṇi, magge pañca, sampayutte ekaṃ, vippayutte tīṇi …pe… avigate pañca. (Pañhāvāraṃ vitthāretabbaṃ.)</i></a></p>
<p><a data-ref="sc13, ms40P18_13, msdiv4"><i>Hetuṃ ahetukaṃ dhammaṃ paṭicca nahetu naahetuko dhammo uppajjati hetupaccayā. (1)</i></a></p>
<p><a data-ref="sc14, ms40P18_14"><i>Nahetuṃ ahetukaṃ dhammaṃ paṭicca nanahetu naahetuko dhammo uppajjati hetupaccayā … tīṇi. (Saṃkhittaṃ.)</i></a></p>
<p><a data-ref="sc15, ms40P18_15"><i>Hetuyā cattāri, ārammaṇe cattāri …pe… purejāte āsevane ekaṃ …pe… vipāke tīṇi …pe… avigate cattāri.</i></a></p>
</article>
</section>
</div>
</body>
</html>
