<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana2.3">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānuloma (1), Dukapaṭṭhānapāḷi (2)</i></a></p>
<h1><a><i>2.3. Āsavagocchaka</i></a></h1>
</div>
<h2><a><i>2.3.1. Āsavaduka</i></a></h2>
<h3><a><i>2.3.1.1. Paṭiccavāra</i></a></h3>
<h4><a><i>2.3.1.1.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc1, ms38P2_969, msdiv1"><i>Āsavaṃ dhammaṃ paṭicca āsavo dhammo uppajjati hetupaccayā—kāmāsavaṃ paṭicca diṭṭhāsavo avijjāsavo, diṭṭhāsavaṃ paṭicca kāmāsavo avijjāsavo, avijjāsavaṃ paṭicca kāmāsavo diṭṭhāsavo, bhavāsavaṃ paṭicca avijjāsavo, diṭṭhāsavaṃ paṭicca avijjāsavo. (Ekekampi cakkaṃ kātabbaṃ.) (1)</i></a></p>
<p><a data-ref="sc2, ms38P2_970"><i>Āsavaṃ dhammaṃ paṭicca noāsavo dhammo uppajjati hetupaccayā—āsavaṃ paṭicca āsavasampayuttakā khandhā cittasamuṭṭhānañca rūpaṃ. (2)</i></a></p>
<p><a data-ref="sc3, ms38P2_971"><i>Āsavaṃ dhammaṃ paṭicca āsavo ca noāsavo ca dhammā uppajjanti hetupaccayā— kāmāsavaṃ paṭicca diṭṭhāsavo avijjāsavo sampayuttakā ca khandhā cittasamuṭṭhānañca rūpaṃ. (Cakkaṃ.) (3)</i></a></p>
<p><a data-ref="sc4, ms38P2_972, msdiv2"><i>Noāsavaṃ dhammaṃ paṭicca noāsavo dhammo uppajjati hetupaccayā—noāsavaṃ ekaṃ khandhaṃ paṭicca tayo khandhā cittasamuṭṭhānaṃ rūpaṃ …pe… dve khandhe …pe… paṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</i></a></p>
<p><a data-ref="sc5, ms38P2_973"><i>Noāsavaṃ dhammaṃ paṭicca āsavo dhammo uppajjati hetupaccayā—noāsave khandhe paṭicca āsavā. (2)</i></a></p>
<p><a data-ref="sc6, ms38P2_974"><i>Noāsavaṃ dhammaṃ paṭicca āsavo ca noāsavo ca dhammā uppajjanti hetupaccayā— noāsavaṃ ekaṃ khandhaṃ paṭicca tayo khandhā āsavā ca cittasamuṭṭhānañca rūpaṃ …pe… dve khandhe …pe…. (3)</i></a></p>
<p><a data-ref="sc7, ms38P2_975, msdiv3"><i>Āsavañca noāsavañca dhammaṃ paṭicca āsavo dhammo uppajjati hetupaccayā— kāmāsavañca sampayuttake ca khandhe paṭicca diṭṭhāsavo avijjāsavo. (Cakkaṃ bandhitabbaṃ.) (1)</i></a></p>
<p><a data-ref="sc8, ms38P2_976"><i>Āsavañca noāsavañca dhammaṃ paṭicca noāsavo dhammo uppajjati hetupaccayā— noāsavaṃ ekaṃ khandhañca āsave ca paṭicca tayo khandhā cittasamuṭṭhānañca rūpaṃ …pe… dve khandhe …pe…. (2)</i></a></p>
<p><a data-ref="sc9, ms38P2_977"><i>Āsavañca noāsavañca dhammaṃ paṭicca āsavo ca noāsavo ca dhammā uppajjanti hetupaccayā—noāsavaṃ ekaṃ khandhañca kāmāsavañca paṭicca tayo khandhā diṭṭhāsavo avijjāsavo cittasamuṭṭhānañca rūpaṃ …pe… dve khandhe ca …pe…. (Cakkaṃ. Saṃkhittaṃ.) (3)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc10, ms38P2_978, msdiv4"><i>Hetuyā nava, ārammaṇe nava (sabbattha nava), vipāke ekaṃ, āhāre nava …pe… avigate nava.</i></a></p>
<p class="endsutta"><a data-ref="sc11, ms38P2_979"><i>Anulomaṃ.</i></a></p>
<h4><a><i>2.3.1.1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Nahetu</i></a></h6>
<p><a data-ref="sc12, ms38P2_980, msdiv5"><i>Noāsavaṃ dhammaṃ paṭicca noāsavo dhammo uppajjati nahetupaccayā—ahetukaṃ noāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe…. (Yāva asaññasattā.) (1)</i></a></p>
<p><a data-ref="sc13, ms38P2_981"><i>Noāsavaṃ dhammaṃ paṭicca āsavo dhammo uppajjati nahetupaccayā— vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (2)</i></a></p>
<h6><a><i>Naārammaṇa</i></a></h6>
<p><a data-ref="sc14, ms38P2_982, msdiv6"><i>Āsavaṃ dhammaṃ paṭicca noāsavo dhammo uppajjati naārammaṇapaccayā—āsave paṭicca cittasamuṭṭhānaṃ rūpaṃ. (1)</i></a></p>
<p><a data-ref="sc15, ms38P2_983"><i>Noāsavaṃ dhammaṃ paṭicca noāsavo dhammo uppajjati naārammaṇapaccayā—noāsave khandhe paṭicca cittasamuṭṭhānaṃ rūpaṃ; paṭisandhikkhaṇe …pe… khandhe paṭicca vatthu, ekaṃ mahābhūtaṃ …pe…. (Yāva asaññasattā.) (1)</i></a></p>
<p><a data-ref="sc16, ms38P2_984"><i>Āsavañca noāsavañca dhammaṃ paṭicca noāsavo dhammo uppajjati naārammaṇapaccayā—āsave ca sampayuttake ca khandhe paṭicca cittasamuṭṭhānaṃ rūpaṃ. (Saṃkhittaṃ.) (1)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc17, ms38P2_985, msdiv7"><i>Nahetuyā dve, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte nava, napacchājāte nava, naāsevane nava, nakamme tīṇi, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte nava, nonatthiyā tīṇi, novigate tīṇi.</i></a></p>
<p class="endsutta"><a data-ref="sc18, ms38P2_986"><i>Paccanīyaṃ.</i></a></p>
<h4><a><i>2.3.1.1.3. Paccayānulomapaccanīya</i></a></h4>
<h6><a><i>Hetuduka</i></a></h6>
<p><a data-ref="sc19, ms38P2_987, msdiv8"><i>Hetupaccayā naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte nava, napacchājāte nava, naāsevane nava, nakamme tīṇi, navipāke nava, nasampayutte tīṇi, navippayutte nava, nonatthiyā tīṇi, novigate tīṇi.</i></a></p>
<p class="endsutta"><a data-ref="sc20, ms38P2_988"><i>Anulomapaccanīyaṃ.</i></a></p>
<h4><a><i>2.3.1.1.4. Paccayapaccanīyānuloma</i></a></h4>
<h6><a><i>Nahetuduka</i></a></h6>
<p><a data-ref="sc21, ms38P2_989, msdiv9"><i>Nahetupaccayā ārammaṇe dve, anantare dve …pe… vipāke ekaṃ …pe… magge ekaṃ …pe… avigate dve.</i></a></p>
<p class="endsutta"><a data-ref="sc22, ms38P2_990"><i>Paccanīyānulomaṃ.</i></a></p>
<h3><a><i>2.3.1.2. Sahajātavāra</i></a></h3>
<p class="pe"><a data-ref="sc23, ms38P2_991"><i>Sahajātavāro paṭiccavārasadiso.</i></a></p>
<h3><a><i>2.3.1.3. Paccayavāra</i></a></h3>
<h4><a><i>2.3.1.3.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc24, ms38P2_992, msdiv10"><i>Āsavaṃ dhammaṃ paccayā āsavo dhammo uppajjati hetupaccayā. (Āsavamūlakaṃ tīṇi, paṭiccasadisā.)</i></a></p>
<p><a data-ref="sc25, ms38P2_993"><i>Noāsavaṃ dhammaṃ paccayā noāsavo dhammo uppajjati hetupaccayā—noāsavaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… khandhe paccayā vatthu, vatthuṃ paccayā khandhā, mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ, vatthuṃ paccayā noāsavā khandhā. (1)</i></a></p>
<p><a data-ref="sc26, ms38P2_994"><i>Noāsavaṃ dhammaṃ paccayā āsavo dhammo uppajjati hetupaccayā—noāsave khandhe paccayā āsavā, vatthuṃ paccayā āsavā. (2)</i></a></p>
<p><a data-ref="sc27, ms38P2_995"><i>Noāsavaṃ dhammaṃ paccayā āsavo ca noāsavo ca dhammā uppajjanti hetupaccayā— noāsavaṃ ekaṃ khandhaṃ paccayā tayo khandhā āsavā ca cittasamuṭṭhānañca rūpaṃ …pe… dve khandhe …pe… vatthuṃ paccayā āsavā sampayuttakā ca khandhā. (3)</i></a></p>
<p><a data-ref="sc28, ms38P2_996, msdiv11"><i>Āsavañca noāsavañca dhammaṃ paccayā āsavo dhammo uppajjati hetupaccayā— kāmāsavañca sampayuttake ca khandhe paccayā diṭṭhāsavo avijjāsavo (cakkaṃ). Kāmāsavañca vatthuñca paccayā diṭṭhāsavo avijjāsavo. (Cakkaṃ.) (1)</i></a></p>
<p><a data-ref="sc29, ms38P2_997"><i>Āsavañca noāsavañca dhammaṃ paccayā noāsavo dhammo uppajjati hetupaccayā— noāsavaṃ ekaṃ khandhañca āsave ca paccayā tayo khandhā cittasamuṭṭhānañca rūpaṃ …pe… dve khandhe …pe… āsavañca vatthuñca paccayā noāsavā khandhā. (2)</i></a></p>
<p><a data-ref="sc30, ms38P2_998"><i>Āsavañca noāsavañca dhammaṃ paccayā āsavo ca noāsavo ca dhammā uppajjanti hetupaccayā—noāsavaṃ ekaṃ khandhañca kāmāsavañca paccayā tayo khandhā diṭṭhāsavo avijjāsavo cittasamuṭṭhānañca rūpaṃ …pe… dve khandhe …pe… (cakkaṃ). Kāmāsavañca vatthuñca paccayā diṭṭhāsavo avijjāsavo sampayuttakā ca khandhā. (Cakkaṃ. Saṃkhittaṃ.) (3)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc31, ms38P2_999, msdiv12"><i>Hetuyā nava, ārammaṇe nava, adhipatiyā nava …pe… vipāke ekaṃ …pe… avigate nava.</i></a></p>
<p class="endsutta"><a data-ref="sc32, ms38P2_1000"><i>Anulomaṃ.</i></a></p>
<h4><a><i>2.3.1.3.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<p><a data-ref="sc33, ms38P2_1001, msdiv13"><i>Noāsavaṃ dhammaṃ paccayā noāsavo dhammo uppajjati nahetupaccayā—ahetukaṃ noāsavaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… (yāva asaññasattā) cakkhāyatanaṃ paccayā cakkhuviññāṇaṃ …pe… kāyāyatanaṃ paccayā kāyaviññāṇaṃ … vatthuṃ paccayā ahetukā noāsavā khandhā. (1)</i></a></p>
<p><a data-ref="sc34, ms38P2_1002"><i>Noāsavaṃ dhammaṃ paccayā āsavo dhammo uppajjati nahetupaccayā— vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (2)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc35, ms38P2_1003, msdiv14"><i>Nahetuyā dve, naārammaṇe tīṇi, naadhipatiyā nava …pe… nakamme tīṇi …pe… navippayutte nava, nonatthiyā tīṇi, novigate tīṇi. (Evaṃ sabbe gaṇanā gaṇetabbā.)</i></a></p>
<h3><a><i>2.3.1.4. Nissayavāra</i></a></h3>
<p class="pe"><a data-ref="sc36, ms38P2_1004"><i>Nissayavāro paccayavārasadiso.</i></a></p>
<h3><a><i>2.3.1.5. Saṃsaṭṭhavāra</i></a></h3>
<h4><a><i>2.3.1.5.1–4 Paccayānulomādi</i></a></h4>
<p><a data-ref="sc37, ms38P2_1005, msdiv15"><i>Āsavaṃ dhammaṃ saṃsaṭṭho āsavo dhammo uppajjati hetupaccayā—kāmāsavaṃ saṃsaṭṭho diṭṭhāsavo avijjāsavo. (Cakkaṃ. Saṃkhittaṃ.)</i></a></p>
<p><a data-ref="sc38, ms38P2_1006"><i>Hetuyā nava, ārammaṇe nava (sabbattha nava), vipāke ekaṃ …pe… avigate nava.</i></a></p>
<p><a data-ref="sc39, ms38P2_1007"><i>Nahetuyā dve, naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, najhāne ekaṃ, namagge ekaṃ, navippayutte nava.</i></a></p>
<h3><a><i>2.3.1.6. Sampayuttavāra</i></a></h3>
<p class="pe"><a data-ref="sc40, ms38P2_1008"><i>Gaṇanāpi sampayuttavāropi saṃsaṭṭhavārasadiso.</i></a></p>
<h3><a><i>2.3.1.7. Pañhāvāra</i></a></h3>
<h4><a><i>2.3.1.7.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc41, ms38P2_1009, msdiv16"><i>Āsavo dhammo āsavassa dhammassa hetupaccayena paccayo—kāmāsavo diṭṭhāsavassa avijjāsavassa hetupaccayena paccayo; bhavāsavo avijjāsavassa hetupaccayena paccayo. (Cakkaṃ.) (1)</i></a></p>
<p><a data-ref="sc42, ms38P2_1010"><i>Āsavo dhammo noāsavassa dhammassa hetupaccayena paccayo—āsavā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (2)</i></a></p>
<p><a data-ref="sc43, ms38P2_1011"><i>Āsavo dhammo āsavassa ca noāsavassa ca dhammassa hetupaccayena paccayo— kāmāsavo diṭṭhāsavassa avijjāsavassa sampayuttakānañca khandhānaṃ cittasamuṭṭhānānañca rūpānaṃ hetupaccayena paccayo. (3)</i></a></p>
<p><a data-ref="sc44, ms38P2_1012, msdiv17"><i>Noāsavo dhammo noāsavassa dhammassa hetupaccayena paccayo—noāsavā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe …pe…. (1)</i></a></p>
<p><a data-ref="sc45, ms38P2_1013"><i>Noāsavo dhammo āsavassa dhammassa hetupaccayena paccayo—noāsavā hetū sampayuttakānaṃ āsavānaṃ hetupaccayena paccayo. (2)</i></a></p>
<p><a data-ref="sc46, ms38P2_1014"><i>Noāsavo dhammo āsavassa ca noāsavassa ca dhammassa hetupaccayena paccayo— noāsavā hetū sampayuttakānaṃ khandhānaṃ āsavānaṃ cittasamuṭṭhānānañca rūpānaṃ hetupaccayena paccayo. (3)</i></a></p>
<p><a data-ref="sc47, ms38P2_1015"><i>Āsavo ca noāsavo ca dhammā noāsavassa dhammassa hetupaccayena paccayo—āsavā ca noāsavā ca hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (1)</i></a></p>
<h6><a><i>Ārammaṇa</i></a></h6>
<p><a data-ref="sc48, ms38P2_1016, msdiv18"><i>Āsavo dhammo āsavassa dhammassa ārammaṇapaccayena paccayo—āsave ārabbha āsavā uppajjanti. (1)</i></a></p>
<p><a data-ref="sc49, ms38P2_1017"><i>Āsavo dhammo noāsavassa dhammassa ārammaṇapaccayena paccayo—āsave ārabbha noāsavā khandhā uppajjanti. (2)</i></a></p>
<p><a data-ref="sc50, ms38P2_1018"><i>Āsavo dhammo āsavassa ca noāsavassa ca dhammassa ārammaṇapaccayena paccayo— āsave ārabbha āsavā ca sampayuttakā ca khandhā uppajjanti. (3)</i></a></p>
<p><a data-ref="sc51, ms38P2_1019, msdiv19"><i>Noāsavo dhammo noāsavassa dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… ariyā maggā vuṭṭhahitvā maggaṃ paccavekkhanti, phalaṃ paccavekkhanti, nibbānaṃ paccavekkhanti; nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā noāsave pahīne kilese …pe… vikkhambhite kilese …pe… pubbe samudāciṇṇe kilese jānanti, cakkhuṃ …pe… vatthuṃ noāsave khandhe aniccato …pe… domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti, cetopariyañāṇena noāsavacittasamaṅgissa cittaṃ jānāti, ākāsānañcāyatanaṃ viññāṇañcāyatanassa …pe… ākiñcaññāyatanaṃ nevasaññānāsaññāyatanassa …pe… rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa …pe… noāsavā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</i></a></p>
<p><a data-ref="sc52, ms38P2_1020"><i>Noāsavo dhammo āsavassa dhammassa ārammaṇapaccayena paccayo—dānaṃ datvā …pe… taṃ assādeti abhinandati, taṃ ārabbha āsavā uppajjanti, sīlaṃ …pe… uposathakammaṃ …pe… pubbe …pe… jhānā …pe… cakkhuṃ …pe… vatthuṃ noāsave khandhe assādeti abhinandati, taṃ ārabbha āsavā uppajjanti. (2)</i></a></p>
<p><a data-ref="sc53, ms38P2_1021"><i>Noāsavo dhammo āsavassa ca noāsavassa ca dhammassa ārammaṇapaccayena paccayo— dānaṃ datvā …pe… (dutiyagamanaṃ) noāsave khandhe assādeti abhinandati, taṃ ārabbha āsavā ca sampayuttakā ca khandhā uppajjanti. (3)</i></a></p>
<p><a data-ref="sc54, ms38P2_1022, msdiv20"><i>Āsavo ca noāsavo ca dhammā āsavassa dhammassa ārammaṇapaccayena paccayo—āsave ca sampayuttake ca khandhe ārabbha āsavā uppajjanti. (1)</i></a></p>
<p><a data-ref="sc55, ms38P2_1023"><i>Āsavo ca noāsavo ca dhammā noāsavassa dhammassa ārammaṇapaccayena paccayo— āsave ca sampayuttake ca khandhe ārabbha noāsavā khandhā uppajjanti. (2)</i></a></p>
<p><a data-ref="sc56, ms38P2_1024"><i>Āsavo ca noāsavo ca dhammā āsavassa ca noāsavassa ca dhammassa ārammaṇapaccayena paccayo—āsave ca sampayuttake ca khandhe ārabbha āsavā ca sampayuttakā ca khandhā uppajjanti. (3)</i></a></p>
<h6><a><i>Adhipati</i></a></h6>
<p><a data-ref="sc57, ms38P2_1025, msdiv21"><i>Āsavo dhammo āsavassa dhammassa adhipatipaccayena paccayo. **Ārammaṇādhipati**—āsave garuṃ katvā āsavā uppajjanti. (Tīṇi ārammaṇasadisā, garukārammaṇā kātabbā.)</i></a></p>
<p><a data-ref="sc58, ms38P2_1026"><i>Noāsavo dhammo noāsavassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… ariyā maggā …pe… phalaṃ …pe… nibbānaṃ garuṃ …pe… nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ …pe… vatthuṃ noāsave khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—noāsavā adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</i></a></p>
<p><a data-ref="sc59, ms38P2_1027"><i>Noāsavo dhammo āsavassa dhammassa adhipatipaccayena paccayo—ārammaṇādhipati, sahajātādhipati. **Ārammaṇādhipati**—dānaṃ …pe… noāsave khandhe garuṃ katvā assādeti abhinandati, taṃ garuṃ katvā āsavā uppajjanti. **Sahajātādhipati**—noāsavā adhipati sampayuttakānaṃ āsavānaṃ adhipatipaccayena paccayo. (2)</i></a></p>
<p><a data-ref="sc60, ms38P2_1028"><i>Noāsavo dhammo āsavassa ca noāsavassa ca dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—dānaṃ …pe… noāsave khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—noāsavā adhipati sampayuttakānaṃ khandhānaṃ āsavānaṃ cittasamuṭṭhānānañca rūpānaṃ adhipatipaccayena paccayo. (3)</i></a></p>
<p><a data-ref="sc61, ms38P2_1029"><i>Āsavo ca noāsavo ca dhammā āsavassa dhammassa adhipatipaccayena paccayo. **Ārammaṇādhipati**—āsave ca sampayuttake ca khandhe garuṃ katvā assādeti …pe… āsavā uppajjanti. (Tīṇi, garukārammaṇā.)</i></a></p>
<h6><a><i>Anantara</i></a></h6>
<p><a data-ref="sc62, ms38P2_1030, msdiv22"><i>Āsavo dhammo āsavassa dhammassa anantarapaccayena paccayo—purimā purimā āsavā pacchimānaṃ pacchimānaṃ āsavānaṃ anantarapaccayena paccayo. (1)</i></a></p>
<p><a data-ref="sc63, ms38P2_1031"><i>Āsavo dhammo noāsavassa dhammassa anantarapaccayena paccayo—purimā purimā āsavā pacchimānaṃ pacchimānaṃ noāsavānaṃ khandhānaṃ anantarapaccayena paccayo; āsavā vuṭṭhānassa anantarapaccayena paccayo. (2)</i></a></p>
<p><a data-ref="sc64, ms38P2_1032"><i>Āsavo dhammo āsavassa ca noāsavassa ca dhammassa anantarapaccayena paccayo— purimā purimā āsavā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo. (3)</i></a></p>
<p><a data-ref="sc65, ms38P2_1033, msdiv23"><i>Noāsavo dhammo noāsavassa dhammassa anantarapaccayena paccayo—purimā purimā noāsavā khandhā pacchimānaṃ pacchimānaṃ noāsavānaṃ khandhānaṃ anantarapaccayena paccayo; anulomaṃ gotrabhussa …pe… phalasamāpattiyā anantarapaccayena paccayo. (1)</i></a></p>
<p><a data-ref="sc66, ms38P2_1034"><i>Noāsavo dhammo āsavassa dhammassa anantarapaccayena paccayo—purimā purimā noāsavā khandhā pacchimānaṃ pacchimānaṃ āsavānaṃ anantarapaccayena paccayo; āvajjanā āsavānaṃ anantarapaccayena paccayo. (2)</i></a></p>
<p><a data-ref="sc67, ms38P2_1035"><i>Noāsavo dhammo āsavassa ca noāsavassa ca dhammassa anantarapaccayena paccayo— purimā purimā noāsavā khandhā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo. (3)</i></a></p>
<p><a data-ref="sc68, ms38P2_1036, msdiv24"><i>Āsavo ca noāsavo ca dhammā āsavassa dhammassa anantarapaccayena paccayo … tīṇi.</i></a></p>
<h6><a><i>Samanantarādi</i></a></h6>
<p><a data-ref="sc69, ms38P2_1037, msdiv25"><i>Āsavo dhammo āsavassa dhammassa samanantarapaccayena paccayo … sahajātapaccayena paccayo … nava … aññamaññapaccayena paccayo … nava … nissayapaccayena paccayo … nava. (Vatthu ca dassetabbaṃ.)</i></a></p>
<h6><a><i>Upanissaya</i></a></h6>
<p><a data-ref="sc70, ms38P2_1038, msdiv26"><i>Āsavo dhammo āsavassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—āsavā āsavānaṃ upanissayapaccayena paccayo. (Tīṇi.)</i></a></p>
<p><a data-ref="sc71, ms38P2_1039, msdiv27"><i>Noāsavo dhammo noāsavassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya dānaṃ deti …pe… samāpattiṃ uppādeti, mānaṃ jappeti, diṭṭhiṃ gaṇhāti; sīlaṃ …pe… senāsanaṃ upanissāya dānaṃ deti …pe… saṃghaṃ bhindati; saddhā …pe… senāsanaṃ saddhāya …pe… phalasamāpattiyā upanissayapaccayena paccayo. (1)</i></a></p>
<p><a data-ref="sc72, ms38P2_1040"><i>Noāsavo dhammo āsavassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya mānaṃ jappeti, diṭṭhiṃ gaṇhāti; sīlaṃ …pe… saṃghaṃ bhindati, saddhā …pe… senāsanaṃ rāgassa …pe… patthanāya upanissayapaccayena paccayo. (2)</i></a></p>
<p><a data-ref="sc73, ms38P2_1041"><i>Noāsavo dhammo āsavassa ca noāsavassa ca dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya mānaṃ jappeti, diṭṭhiṃ gaṇhāti; sīlaṃ …pe… senāsanaṃ upanissāya …pe… pāṇaṃ hanati …pe… saṃghaṃ bhindati, saddhā …pe… senāsanaṃ rāgassa …pe… patthanāya upanissayapaccayena paccayo. (3)</i></a></p>
<p><a data-ref="sc74, ms38P2_1042"><i>Āsavo ca noāsavo ca dhammā āsavassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**… tīṇi.</i></a></p>
<h6><a><i>Purejāta</i></a></h6>
<p><a data-ref="sc75, ms38P2_1043, msdiv28"><i>Noāsavo dhammo noāsavassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ (evaṃ vitthāretabbaṃ), phoṭṭhabbāyatanaṃ kāyaviññāṇassa purejātapaccayena paccayo. **Vatthupurejātaṃ**—cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa, vatthu noāsavānaṃ khandhānaṃ purejātapaccayena paccayo. (1)</i></a></p>
<p><a data-ref="sc76, ms38P2_1044"><i>Noāsavo dhammo āsavassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ assādeti abhinandati, taṃ ārabbha āsavā uppajjanti. **Vatthupurejātaṃ**—vatthu āsavānaṃ purejātapaccayena paccayo. (2)</i></a></p>
<p><a data-ref="sc77, ms38P2_1045"><i>Noāsavo dhammo āsavassa ca noāsavassa ca dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ assādeti abhinandati, taṃ ārabbha āsavā ca sampayuttakā ca khandhā uppajjanti. **Vatthupurejātaṃ**—vatthu āsavānañca āsavasampayuttakānañca khandhānaṃ purejātapaccayena paccayo. (3)</i></a></p>
<h6><a><i>Pacchājāta</i></a></h6>
<p><a data-ref="sc78, ms38P2_1046, msdiv29"><i>Āsavo dhammo noāsavassa dhammassa pacchājātapaccayena paccayo—pacchājātā āsavā purejātassa imassa kāyassa pacchājātapaccayena paccayo. (1)</i></a></p>
<p><a data-ref="sc79, ms38P2_1047"><i>Noāsavo dhammo noāsavassa dhammassa pacchājātapaccayena paccayo—pacchājātā noāsavā khandhā purejātassa imassa kāyassa pacchājātapaccayena paccayo. (1)</i></a></p>
<p><a data-ref="sc80, ms38P2_1048"><i>Āsavo ca noāsavo ca dhammā noāsavassa dhammassa pacchājātapaccayena paccayo— pacchājātā āsavā ca sampayuttakā ca khandhā purejātassa imassa kāyassa pacchājātapaccayena paccayo. (1)</i></a></p>
<h6><a><i>Āsevana</i></a></h6>
<p><a data-ref="sc81, ms38P2_1049, msdiv30"><i>Āsavo dhammo āsavassa dhammassa āsevanapaccayena paccayo … nava.</i></a></p>
<h6><a><i>Kamma</i></a></h6>
<p><a data-ref="sc82, ms38P2_1050, msdiv31"><i>Noāsavo dhammo noāsavassa dhammassa kammapaccayena paccayo—sahajātā, nānākkhaṇikā. **Sahajātā**—noāsavā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe …pe…. **Nānākkhaṇikā**—noāsavā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)</i></a></p>
<p><a data-ref="sc83, ms38P2_1051"><i>Noāsavo dhammo āsavassa dhammassa kammapaccayena paccayo—noāsavā cetanā sampayuttakānaṃ āsavānaṃ kammapaccayena paccayo. (2)</i></a></p>
<p><a data-ref="sc84, ms38P2_1052"><i>Noāsavo dhammo āsavassa ca noāsavassa ca dhammassa kammapaccayena paccayo— noāsavā cetanā sampayuttakānaṃ khandhānaṃ āsavānaṃ cittasamuṭṭhānānañca rūpānaṃ kammapaccayena paccayo. (3)</i></a></p>
<h6><a><i>Vipākāhāra</i></a></h6>
<p><a data-ref="sc85, ms38P2_1053, msdiv32"><i>Noāsavo dhammo noāsavassa dhammassa vipākapaccayena paccayo … ekaṃ, āhārapaccayena paccayo—noāsavā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe …pe…. **Kabaḷīkāro āhāro**—imassa kāyassa āhārapaccayena paccayo. (1)</i></a></p>
<p><a data-ref="sc86, ms38P2_1054"><i>Noāsavo dhammo āsavassa dhammassa āhārapaccayena paccayo—noāsavā āhārā sampayuttakānaṃ āsavānaṃ āhārapaccayena paccayo. (2)</i></a></p>
<p><a data-ref="sc87, ms38P2_1055"><i>Noāsavo dhammo āsavassa ca noāsavassa ca dhammassa āhārapaccayena paccayo— noāsavā āhārā sampayuttakānaṃ khandhānaṃ āsavānaṃ cittasamuṭṭhānānañca rūpānaṃ āhārapaccayena paccayo. (3)</i></a></p>
<h6><a><i>Indriyādi</i></a></h6>
<p><a data-ref="sc88, ms38P2_1056, msdiv33"><i>Noāsavo dhammo noāsavassa dhammassa indriyapaccayena paccayo—noāsavā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo; paṭisandhikkhaṇe …pe… cakkhundriyaṃ cakkhuviññāṇassa …pe… kāyindriyaṃ kāyaviññāṇassa …pe…. **Rūpajīvitindriyaṃ**—kaṭattārūpānaṃ indriyapaccayena paccayo … tīṇi … jhānapaccayena paccayo … tīṇi … maggapaccayena paccayo … nava … sampayuttapaccayena paccayo … nava.</i></a></p>
<h6><a><i>Vippayutta</i></a></h6>
<p><a data-ref="sc89, ms38P2_1057, msdiv34"><i>Āsavo dhammo noāsavassa dhammassa vippayuttapaccayena paccayo—sahajātaṃ, pacchājātaṃ. **Sahajātā**—āsavā cittasamuṭṭhānānaṃ rūpānaṃ vippayuttapaccayena paccayo. **Pacchājātā**—āsavā purejātassa imassa kāyassa vippayuttapaccayena paccayo. (1)</i></a></p>
<p><a data-ref="sc90, ms38P2_1058, msdiv35"><i>Noāsavo dhammo noāsavassa dhammassa vippayuttapaccayena paccayo—sahajātaṃ, purejātaṃ, pacchājātaṃ. **Sahajātā**—noāsavā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe …pe… khandhā vatthussa vippayuttapaccayena paccayo, vatthu khandhānaṃ vippayuttapaccayena paccayo. **Purejātaṃ**—cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa …pe… vatthu noāsavānaṃ khandhānaṃ vippayuttapaccayena paccayo. **Pacchājātā**—noāsavā khandhā purejātassa imassa kāyassa vippayuttapaccayena paccayo. (1)</i></a></p>
<p><a data-ref="sc91, ms38P2_1059"><i>Noāsavo dhammo āsavassa dhammassa vippayuttapaccayena paccayo. **Purejātaṃ**—vatthu āsavānaṃ vippayuttapaccayena paccayo. (2)</i></a></p>
<p><a data-ref="sc92, ms38P2_1060"><i>Noāsavo dhammo āsavassa ca noāsavassa ca dhammassa vippayuttapaccayena paccayo. **Purejātaṃ**—vatthu āsavānaṃ sampayuttakānañca khandhānaṃ vippayuttapaccayena paccayo. (3)</i></a></p>
<p><a data-ref="sc93, ms38P2_1061, msdiv36"><i>Āsavo ca noāsavo ca dhammā noāsavassa dhammassa vippayuttapaccayena paccayo— sahajātaṃ, pacchājātaṃ. **Sahajātā**—āsavā ca sampayuttakā ca khandhā cittasamuṭṭhānānaṃ rūpānaṃ vippayuttapaccayena paccayo. **Pacchājātā**—āsavā ca sampayuttakā ca khandhā purejātassa imassa kāyassa vippayuttapaccayena paccayo. (1)</i></a></p>
<h6><a><i>Atthi</i></a></h6>
<p><a data-ref="sc94, ms38P2_1062, msdiv37"><i>Āsavo dhammo āsavassa dhammassa atthipaccayena paccayo—kāmāsavo diṭṭhāsavassa avijjāsavassa atthipaccayena paccayo. (Cakkaṃ.) (1)</i></a></p>
<p><a data-ref="sc95, ms38P2_1063"><i>Āsavo dhammo noāsavassa dhammassa atthipaccayena paccayo—sahajātaṃ, pacchājātaṃ. **Sahajātā**—āsavā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. **Pacchājātā**—āsavā purejātassa imassa kāyassa atthipaccayena paccayo. (2)</i></a></p>
<p><a data-ref="sc96, ms38P2_1064"><i>Āsavo dhammo āsavassa ca noāsavassa ca dhammassa atthipaccayena paccayo— kāmāsavo diṭṭhāsavassa avijjāsavassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Cakkaṃ.) (3)</i></a></p>
<p><a data-ref="sc97, ms38P2_1065, msdiv38"><i>Noāsavo dhammo noāsavassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—noāsavo eko khandho tiṇṇannaṃ khandhānaṃ …pe… (yāva asaññasattā). **Purejātaṃ**—cakkhuṃ …pe… vatthuṃ aniccato …pe… domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa …pe… cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa …pe… vatthu noāsavānaṃ khandhānaṃ atthipaccayena paccayo. **Pacchājātā**—noāsavā khandhā purejātassa imassa kāyassa atthipaccayena paccayo. **Kabaḷīkāro āhāro**—imassa kāyassa atthipaccayena paccayo. **Rūpajīvitindriyaṃ**—kaṭattārūpānaṃ atthipaccayena paccayo. (1)</i></a></p>
<p><a data-ref="sc98, ms38P2_1066"><i>Noāsavo dhammo āsavassa dhammassa atthipaccayena paccayo—sahajātaṃ, purejātaṃ. **Sahajātā**—noāsavā khandhā āsavānaṃ atthipaccayena paccayo. **Purejātaṃ**—cakkhuṃ …pe… vatthuṃ assādeti abhinandati, taṃ ārabbha āsavā uppajjanti, vatthu āsavānaṃ atthipaccayena paccayo. (2)</i></a></p>
<p><a data-ref="sc99, ms38P2_1067"><i>Noāsavo dhammo āsavassa ca noāsavassa ca dhammassa atthipaccayena paccayo— sahajātaṃ, purejātaṃ. **Sahajāto**—noāsavo eko khandho tiṇṇannaṃ khandhānaṃ āsavānaṃ cittasamuṭṭhānānañca rūpānaṃ atthipaccayena paccayo …pe… dve khandhā …pe…. (Cakkaṃ.) (3)</i></a></p>
<p><a data-ref="sc100, ms38P2_1068, msdiv39"><i>Āsavo ca noāsavo ca dhammā āsavassa dhammassa atthipaccayena paccayo— sahajātaṃ, purejātaṃ. **Sahajāto**—kāmāsavo ca sampayuttakā ca khandhā diṭṭhāsavassa avijjāsavassa atthipaccayena paccayo (cakkaṃ). Kāmāsavo ca vatthu ca diṭṭhāsavassa avijjāsavassa atthipaccayena paccayo. (Cakkaṃ.) (1)</i></a></p>
<p><a data-ref="sc101, ms38P2_1069"><i>Āsavo ca noāsavo ca dhammā noāsavassa dhammassa atthipaccayena paccayo— sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—noāsavo eko khandho ca āsavā ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo. **Sahajātā**—āsavā mahābhūtā ca cittasamuṭṭhānānaṃ rūpānaṃ atthipaccayena paccayo; āsavā ca vatthu ca noāsavānaṃ khandhānaṃ atthipaccayena paccayo. **Pacchājātā**—āsavā ca kabaḷīkāro āhāro ca imassa kāyassa atthipaccayena paccayo. **Pacchājātā**—āsavā ca rūpajīvitindriyañca kaṭattārūpānaṃ atthipaccayena paccayo. (2)</i></a></p>
<p><a data-ref="sc102, ms38P2_1070"><i>Āsavo ca noāsavo ca dhammā āsavassa ca noāsavassa ca dhammassa atthipaccayena paccayo—sahajātaṃ, purejātaṃ. **Sahajāto**—noāsavo eko khandho ca kāmāsavo ca tiṇṇannaṃ khandhānaṃ diṭṭhāsavassa avijjāsavassa cittasamuṭṭhānānañca rūpānaṃ atthipaccayena paccayo …pe… dve khandhā ca …pe… (cakkaṃ). **Sahajāto**—kāmāsavo ca vatthu ca diṭṭhāsavassa avijjāsavassa sampayuttakānañca khandhānaṃ atthipaccayena paccayo. (Cakkaṃ.) (3)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc103, ms38P2_1071, msdiv40"><i>Hetuyā satta, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, purejāte tīṇi, pacchājāte tīṇi, āsevane nava, kamme tīṇi, vipāke ekaṃ, āhāre tīṇi …pe… magge nava, sampayutte nava, vippayutte pañca, atthiyā nava, natthiyā nava, vigate nava, avigate nava.</i></a></p>
<p class="endsutta"><a data-ref="sc104, ms38P2_1072"><i>Anulomaṃ.</i></a></p>
<h4><a><i>Paccanīyuddhāra</i></a></h4>
<p><a data-ref="sc105, ms38P2_1073, msdiv41"><i>Āsavo dhammo āsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc106, ms38P2_1074"><i>Āsavo dhammo noāsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo. (2)</i></a></p>
<p><a data-ref="sc107, ms38P2_1075"><i>Āsavo dhammo āsavassa ca noāsavassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<p><a data-ref="sc108, ms38P2_1076, msdiv42"><i>Noāsavo dhammo noāsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … kammapaccayena paccayo … āhārapaccayena paccayo … indriyapaccayena paccayo. (1)</i></a></p>
<p><a data-ref="sc109, ms38P2_1077"><i>Noāsavo dhammo āsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo. (2)</i></a></p>
<p><a data-ref="sc110, ms38P2_1078"><i>Noāsavo dhammo āsavassa ca noāsavassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo. (3)</i></a></p>
<p><a data-ref="sc111, ms38P2_1079, msdiv43"><i>Āsavo ca noāsavo ca dhammā āsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc112, ms38P2_1080"><i>Āsavo ca noāsavo ca dhammā noāsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo. (2)</i></a></p>
<p><a data-ref="sc113, ms38P2_1081"><i>Āsavo ca noāsavo ca dhammā āsavassa ca noāsavassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<h4><a><i>2.3.1.7.2. Paccayapaccanīya</i></a></h4>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc114, ms38P2_1082, msdiv44"><i>Nahetuyā nava, naārammaṇe nava, naadhipatiyā nava (sabbattha nava), noavigate nava.</i></a></p>
<p class="endsutta"><a data-ref="sc115, ms38P2_1083"><i>Paccanīyaṃ.</i></a></p>
<h4><a><i>2.3.1.7.3. Paccayānulomapaccanīya</i></a></h4>
<h6><a><i>Hetuduka</i></a></h6>
<p><a data-ref="sc116, ms38P2_1084, msdiv45"><i>Hetupaccayā naārammaṇe satta, naadhipatiyā satta, naanantare satta, nasamanantare satta, naaññamaññe tīṇi, naupanissaye satta (sabbattha satta), namagge satta, nasampayutte tīṇi, navippayutte satta, nonatthiyā satta, novigate satta.</i></a></p>
<p class="endsutta"><a data-ref="sc117, ms38P2_1085"><i>Anulomapaccanīyaṃ.</i></a></p>
<h4><a><i>2.3.1.7.4. Paccayapaccanīyānuloma</i></a></h4>
<h6><a><i>Nahetuduka</i></a></h6>
<p><a data-ref="sc118, ms38P2_1086, msdiv46"><i>Nahetupaccayā ārammaṇe nava, adhipatiyā nava (anulomapadā paripuṇṇā), avigate nava.</i></a></p>
<p class="end"><a data-ref="sc119, ms38P2_1087"><i>Paccanīyānulomaṃ.</i></a></p>
<p class="end"><a><i>Āsavadukaṃ niṭṭhitaṃ.</i></a></p>
<h2><a><i>2.3.2. Sāsavaduka</i></a></h2>
<h3><a><i>2.3.2.1–7. Paṭiccādivāra</i></a></h3>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc120, ms38P2_1088, msdiv47"><i>Sāsavaṃ dhammaṃ paṭicca sāsavo dhammo uppajjati hetupaccayā—sāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</i></a></p>
<p><a data-ref="sc121, ms38P2_1089"><i>Anāsavaṃ dhammaṃ paṭicca anāsavo dhammo uppajjati hetupaccayā—anāsavaṃ ekaṃ khandhaṃ paṭicca tayo khandhā …pe… dve khandhe …pe…. (1)</i></a></p>
<p><a data-ref="sc122, ms38P2_1090"><i>Anāsavaṃ dhammaṃ paṭicca sāsavo dhammo uppajjati hetupaccayā—anāsave khandhe paṭicca cittasamuṭṭhānaṃ rūpaṃ. (2)</i></a></p>
<p><a data-ref="sc123, ms38P2_1091"><i>Anāsavaṃ dhammaṃ paṭicca sāsavo ca anāsavo ca dhammā uppajjanti hetupaccayā— anāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe…. (3)</i></a></p>
<p><a data-ref="sc124, ms38P2_1092"><i>Sāsavañca anāsavañca dhammaṃ paṭicca sāsavo dhammo uppajjati hetupaccayā— anāsave khandhe ca mahābhūte ca paṭicca cittasamuṭṭhānaṃ rūpaṃ. (1)</i></a></p>
<p><a data-ref="sc125, ms38P2_1093"><i>(Yathā cūḷantaraduke lokiyadukaṃ, evaṃ kātabbaṃ, ninnānākaraṇaṃ.)</i></a></p>
<p class="endsutta"><a data-ref="sc126, ms38P2_1094"><i>Sāsavadukaṃ niṭṭhitaṃ.</i></a></p>
<h2><a><i>2.3.3. Āsavasampayuttaduka</i></a></h2>
<h3><a><i>2.3.3.1. Paṭiccavāra</i></a></h3>
<h4><a><i>2.3.3.1.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc127, ms38P2_1095, msdiv48"><i>Āsavasampayuttaṃ dhammaṃ paṭicca āsavasampayutto dhammo uppajjati hetupaccayā— āsavasampayuttaṃ ekaṃ khandhaṃ paṭicca tayo khandhā …pe… dve khandhe …pe…. (1)</i></a></p>
<p><a data-ref="sc128, ms38P2_1096"><i>Āsavasampayuttaṃ dhammaṃ paṭicca āsavavippayutto dhammo uppajjati hetupaccayā— āsavasampayutte khandhe paṭicca cittasamuṭṭhānaṃ rūpaṃ, domanassasahagate ( ) khandhe paṭicca moho cittasamuṭṭhānañca rūpaṃ. (2)</i></a></p>
<p><a data-ref="sc129, ms38P2_1097"><i>Āsavasampayuttaṃ dhammaṃ paṭicca āsavasampayutto ca āsavavippayutto ca dhammā uppajjanti hetupaccayā—āsavasampayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… domanassasahagataṃ ( ) ekaṃ khandhaṃ paṭicca tayo khandhā moho cittasamuṭṭhānañca rūpaṃ …pe… dve khandhe …pe…. (3)</i></a></p>
<p><a data-ref="sc130, ms38P2_1098, msdiv49"><i>Āsavavippayuttaṃ dhammaṃ paṭicca āsavavippayutto dhammo uppajjati hetupaccayā— āsavavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… domanassasahagataṃ vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ paṭicca tayo mahābhūtā, tayo mahābhūte paṭicca ekaṃ mahābhūtaṃ, dve mahābhūte paṭicca dve mahābhūtā, mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</i></a></p>
<p><a data-ref="sc131, ms38P2_1099"><i>Āsavavippayuttaṃ dhammaṃ paṭicca āsavasampayutto dhammo uppajjati hetupaccayā— domanassasahagataṃ vicikicchāsahagataṃ uddhaccasahagataṃ mohaṃ paṭicca sampayuttakā khandhā. (2)</i></a></p>
<p><a data-ref="sc132, ms38P2_1100"><i>Āsavavippayuttaṃ dhammaṃ paṭicca āsavasampayutto ca āsavavippayutto ca dhammā uppajjanti hetupaccayā—domanassasahagataṃ vicikicchāsahagataṃ uddhaccasahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (3)</i></a></p>
<p><a data-ref="sc133, ms38P2_1101, msdiv50"><i>Āsavasampayuttañca āsavavippayuttañca dhammaṃ paṭicca āsavasampayutto dhammo uppajjati hetupaccayā—domanassasahagataṃ vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā …pe… dve khandhe …pe…. (1)</i></a></p>
<p><a data-ref="sc134, ms38P2_1102"><i>Āsavasampayuttañca āsavavippayuttañca dhammaṃ paṭicca āsavavippayutto dhammo uppajjati hetupaccayā—āsavasampayutte khandhe ca mahābhūte ca paṭicca cittasamuṭṭhānaṃ rūpaṃ, domanassasahagate vicikicchāsahagate uddhaccasahagate khandhe ca mohañca paṭicca cittasamuṭṭhānaṃ rūpaṃ. (2)</i></a></p>
<p><a data-ref="sc135, ms38P2_1103"><i>Āsavasampayuttañca āsavavippayuttañca dhammaṃ paṭicca āsavasampayutto ca āsavavippayutto ca dhammā uppajjanti hetupaccayā—domanassasahagataṃ vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ, dve khandhe …pe…. (3)</i></a></p>
<h6><a><i>Ārammaṇa</i></a></h6>
<p><a data-ref="sc136, ms38P2_1104, msdiv51"><i>Āsavasampayuttaṃ dhammaṃ paṭicca āsavasampayutto dhammo uppajjati ārammaṇapaccayā—āsavasampayuttaṃ ekaṃ khandhaṃ paṭicca tayo khandhā …pe… dve khandhe …pe…. (1)</i></a></p>
<p><a data-ref="sc137, ms38P2_1105"><i>Āsavasampayuttaṃ dhammaṃ paṭicca āsavavippayutto dhammo uppajjati ārammaṇapaccayā—domanassasahagate vicikicchāsahagate uddhaccasahagate khandhe paṭicca moho. (2)</i></a></p>
<p><a data-ref="sc138, ms38P2_1106"><i>Āsavasampayuttaṃ dhammaṃ paṭicca āsavasampayutto ca āsavavippayutto ca dhammā uppajjanti ārammaṇapaccayā—domanassasahagataṃ vicikicchāsahagataṃ uddhaccasahagataṃ ekaṃ khandhaṃ paṭicca tayo khandhā moho ca …pe… dve khandhe …pe…. (3)</i></a></p>
<p><a data-ref="sc139, ms38P2_1107, msdiv52"><i>Āsavavippayuttaṃ dhammaṃ paṭicca āsavavippayutto dhammo uppajjati ārammaṇapaccayā—āsavavippayuttaṃ ekaṃ khandhaṃ paṭicca tayo khandhā …pe… dve khandhe …pe… paṭisandhikkhaṇe …pe… vatthuṃ paṭicca khandhā. (1)</i></a></p>
<p><a data-ref="sc140, ms38P2_1108"><i>Āsavavippayuttaṃ dhammaṃ paṭicca āsavasampayutto dhammo uppajjati ārammaṇapaccayā—domanassasahagataṃ vicikicchāsahagataṃ uddhaccasahagataṃ mohaṃ paṭicca sampayuttakā khandhā. (2)</i></a></p>
<p><a data-ref="sc141, ms38P2_1109"><i>Āsavasampayuttañca āsavavippayuttañca dhammaṃ paṭicca āsavasampayutto dhammo uppajjati ārammaṇapaccayā—domanassasahagataṃ vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā …pe… dve khandhe …pe…. (1)</i></a></p>
<h6><a><i>Adhipati</i></a></h6>
<p><a data-ref="sc142, ms38P2_1110, msdiv53"><i>Āsavasampayuttaṃ dhammaṃ paṭicca āsavasampayutto dhammo uppajjati adhipatipaccayā … tīṇi.</i></a></p>
<p><a data-ref="sc143, ms38P2_1111"><i>Āsavavippayuttaṃ dhammaṃ paṭicca āsavavippayutto dhammo uppajjati adhipatipaccayā—āsavavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… domanassasahagataṃ mohaṃ paṭicca cittasamuṭṭhānaṃ rūpaṃ, ekaṃ mahābhūtaṃ …pe… mahābhūte paṭicca cittasamuṭṭhānaṃ rūpaṃ upādārūpaṃ. (1)</i></a></p>
<p><a data-ref="sc144, ms38P2_1112"><i>Āsavavippayuttaṃ dhammaṃ paṭicca āsavasampayutto dhammo uppajjati adhipatipaccayā—domanassasahagataṃ mohaṃ paṭicca sampayuttakā khandhā. (2)</i></a></p>
<p><a data-ref="sc145, ms38P2_1113"><i>Āsavavippayuttaṃ dhammaṃ paṭicca āsavasampayutto ca āsavavippayutto ca dhammā uppajjanti adhipatipaccayā—domanassasahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (3)</i></a></p>
<p><a data-ref="sc146, ms38P2_1114, msdiv54"><i>Āsavasampayuttañca āsavavippayuttañca dhammaṃ paṭicca āsavasampayutto dhammo uppajjati adhipatipaccayā—domanassasahagataṃ ekaṃ khandhañca mohañca paṭicca tayo khandhā …pe… dve khandhe …pe…. (1)</i></a></p>
<p><a data-ref="sc147, ms38P2_1115"><i>Āsavasampayuttañca āsavavippayuttañca dhammaṃ paṭicca āsavavippayutto dhammo uppajjati adhipatipaccayā—āsavasampayutte khandhe ca mahābhūte ca paṭicca cittasamuṭṭhānaṃ rūpaṃ, domanassasahagate khandhe ca mohañca paṭicca cittasamuṭṭhānaṃ rūpaṃ. (2)</i></a></p>
<p><a data-ref="sc148, ms38P2_1116"><i>Āsavasampayuttañca āsavavippayuttañca dhammaṃ paṭicca āsavasampayutto ca āsavavippayutto ca dhammā uppajjanti adhipatipaccayā—domanassasahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ …pe… dve khandhe …pe…. (3)</i></a></p>
<p class="pe"><a data-ref="sc149, ms38P2_1117"><i>Evaṃ sabbe paccayā vitthāretabbā. Saṃkhittaṃ.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc150, ms38P2_1118, msdiv55"><i>Hetuyā nava, ārammaṇe cha, adhipatiyā nava, anantare cha, samanantare cha, sahajāte nava, aññamaññe cha, nissaye nava, upanissaye cha, purejāte cha, āsevane cha, kamme nava, vipāke ekaṃ, āhāre nava, indriye nava, jhāne nava, magge nava, sampayutte cha, vippayutte nava, atthiyā nava, natthiyā cha, vigate cha, avigate nava.</i></a></p>
<p class="endsutta"><a data-ref="sc151, ms38P2_1119"><i>Anulomaṃ.</i></a></p>
<h4><a><i>2.3.3.1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<p><a data-ref="sc152, ms38P2_1120, msdiv56"><i>Āsavasampayuttaṃ dhammaṃ paṭicca āsavavippayutto dhammo uppajjati nahetupaccayā—vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</i></a></p>
<p><a data-ref="sc153, ms38P2_1121"><i>Āsavavippayuttaṃ dhammaṃ paṭicca āsavavippayutto dhammo uppajjati nahetupaccayā—ahetukaṃ āsavavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe…. (Yāva asaññasattā.) (1)</i></a></p>
<h6><a><i>Naārammaṇa</i></a></h6>
<p><a data-ref="sc154, ms38P2_1122, msdiv57"><i>Āsavasampayuttaṃ dhammaṃ paṭicca āsavavippayutto dhammo uppajjati naārammaṇapaccayā—āsavasampayutte khandhe paṭicca cittasamuṭṭhānaṃ rūpaṃ. (1)</i></a></p>
<p><a data-ref="sc155, ms38P2_1123"><i>Āsavavippayuttaṃ dhammaṃ paṭicca āsavavippayutto dhammo uppajjati naārammaṇapaccayā—āsavavippayutte khandhe paṭicca cittasamuṭṭhānaṃ rūpaṃ, domanassasahagataṃ vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe …pe… khandhe paṭicca vatthu, ekaṃ mahābhūtaṃ …pe…. (Yāva asaññasattā.) (1)</i></a></p>
<p><a data-ref="sc156, ms38P2_1124"><i>Āsavasampayuttañca āsavavippayuttañca dhammaṃ paṭicca āsavavippayutto dhammo uppajjati naārammaṇapaccayā—āsavasampayutte khandhe ca mahābhūte ca paṭicca cittasamuṭṭhānaṃ rūpaṃ, domanassasahagate vicikicchāsahagate uddhaccasahagate khandhe ca mohañca paṭicca cittasamuṭṭhānaṃ rūpaṃ. (1)</i></a></p>
<h6><a><i>Naadhipati</i></a></h6>
<p><a data-ref="sc157, ms38P2_1125, msdiv58"><i>Āsavasampayuttaṃ dhammaṃ paṭicca āsavasampayutto dhammo uppajjati naadhipatipaccayā. (Saṃkhittaṃ.)</i></a></p>
<h6><a><i>Napurejātādi</i></a></h6>
<p><a data-ref="sc158, ms38P2_1126, msdiv59"><i>Āsavasampayuttaṃ dhammaṃ paṭicca āsavasampayutto dhammo uppajjati napurejātapaccayā—arūpe āsavasampayuttaṃ ekaṃ khandhaṃ paṭicca tayo khandhā …pe… dve khandhe …pe…. (1)</i></a></p>
<p><a data-ref="sc159, ms38P2_1127"><i>Āsavasampayuttaṃ dhammaṃ paṭicca āsavavippayutto dhammo uppajjati napurejātapaccayā—arūpe vicikicchāsahagate uddhaccasahagate khandhe paṭicca vicikicchāsahagato uddhaccasahagato moho, āsavasampayutte khandhe paṭicca cittasamuṭṭhānaṃ rūpaṃ. (2)</i></a></p>
<p><a data-ref="sc160, ms38P2_1128"><i>Āsavasampayuttaṃ dhammaṃ paṭicca āsavasampayutto ca āsavavippayutto ca dhammā uppajjanti napurejātapaccayā—arūpe vicikicchāsahagataṃ uddhaccasahagataṃ ekaṃ khandhaṃ paṭicca tayo khandhā moho ca …pe… dve khandhe …pe…. (3)</i></a></p>
<p><a data-ref="sc161, ms38P2_1129, msdiv60"><i>Āsavavippayuttaṃ dhammaṃ paṭicca āsavavippayutto dhammo uppajjati napurejātapaccayā—arūpe āsavavippayuttaṃ ekaṃ khandhaṃ paṭicca tayo khandhā …pe… dve khandhe …pe… āsavavippayutte khandhe paṭicca cittasamuṭṭhānaṃ rūpaṃ, domanassasahagataṃ vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe …pe…. (Yāva asaññasattā.) (1)</i></a></p>
<p><a data-ref="sc162, ms38P2_1130"><i>Āsavavippayuttaṃ dhammaṃ paṭicca āsavasampayutto dhammo uppajjati napurejātapaccayā—arūpe vicikicchāsahagataṃ uddhaccasahagataṃ mohaṃ paṭicca sampayuttakā khandhā. (2)</i></a></p>
<p><a data-ref="sc163, ms38P2_1131, msdiv61"><i>Āsavasampayuttañca āsavavippayuttañca dhammaṃ paṭicca āsavasampayutto dhammo uppajjati napurejātapaccayā—arūpe vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā …pe… dve khandhe ca …pe…. (1)</i></a></p>
<p><a data-ref="sc164, ms38P2_1132"><i>Āsavasampayuttañca āsavavippayuttañca dhammaṃ paṭicca āsavavippayutto dhammo uppajjati napurejātapaccayā—āsavasampayutte khandhe ca mahābhūte ca paṭicca cittasamuṭṭhānaṃ rūpaṃ, domanassasahagate vicikicchāsahagate uddhaccasahagate khandhe ca mohañca paṭicca cittasamuṭṭhānaṃ rūpaṃ. (2)</i></a></p>
<p><a data-ref="sc165, ms38P2_1133"><i>(Napacchājātapaccayā nava, naāsevanapaccayā nava.)</i></a></p>
<h6><a><i>Nakammādi</i></a></h6>
<p><a data-ref="sc166, ms38P2_1134, msdiv62"><i>Āsavasampayuttaṃ dhammaṃ paṭicca āsavasampayutto dhammo uppajjati nakammapaccayā—āsavasampayutte khandhe paṭicca sampayuttakā cetanā. (1)</i></a></p>
<p><a data-ref="sc167, ms38P2_1135"><i>Āsavavippayuttaṃ dhammaṃ paṭicca āsavavippayutto dhammo uppajjati nakammapaccayā—āsavavippayutte khandhe paṭicca vippayuttakā cetanā. (1)</i></a></p>
<p><a data-ref="sc168, ms38P2_1136"><i>Āsavavippayuttaṃ dhammaṃ paṭicca āsavasampayutto dhammo uppajjati nakammapaccayā—domanassasahagataṃ vicikicchāsahagataṃ uddhaccasahagataṃ mohaṃ paṭicca sampayuttakā cetanā. (2)</i></a></p>
<p><a data-ref="sc169, ms38P2_1137"><i>Āsavasampayuttañca āsavavippayuttañca dhammaṃ paṭicca āsavasampayutto dhammo uppajjati nakammapaccayā—domanassasahagate vicikicchāsahagate uddhaccasahagate khandhe ca mohañca paṭicca sampayuttakā cetanā … navipākapaccayā … naāhārapaccayā … naindriyapaccayā … najhānapaccayā … namaggapaccayā … nasampayuttapaccayā … navippayuttapaccayā … nonatthipaccayā … novigatapaccayā.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc170, ms38P2_1138, msdiv63"><i>Nahetuyā dve, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte satta, napacchājāte nava, naāsevane nava, nakamme cattāri, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte cha, nonatthiyā tīṇi, novigate tīṇi.</i></a></p>
<p class="endsutta"><a data-ref="sc171, ms38P2_1139"><i>Paccanīyaṃ.</i></a></p>
<h4><a><i>2.3.3.3.3. Paccayānulomapaccanīya</i></a></h4>
<h6><a><i>Hetuduka</i></a></h6>
<p><a data-ref="sc172, ms38P2_1140, msdiv64"><i>Hetupaccayā naārammaṇe tīṇi …pe… napurejāte cha …pe… navipāke nava …pe… nasampayutte tīṇi, navippayutte cattāri, nonatthiyā tīṇi, novigate tīṇi.</i></a></p>
<p class="endsutta"><a data-ref="sc173, ms38P2_1141"><i>Anulomapaccanīyaṃ.</i></a></p>
<h4><a><i>2.3.3.3.4. Paccayapaccanīyānuloma</i></a></h4>
<h6><a><i>Nahetuduka</i></a></h6>
<p><a data-ref="sc174, ms38P2_1142, msdiv65"><i>Nahetupaccayā ārammaṇe dve, anantare dve, samanantare dve …pe… kamme dve, vipāke ekaṃ, āhāre dve …pe… magge ekaṃ, sampayutte dve, vippayutte dve …pe… avigate dve.</i></a></p>
<h3><a><i>2.3.3.2. Sahajātavāra</i></a></h3>
<p class="pe"><a data-ref="sc175, ms38P2_1143"><i>Sahajātavāro paṭiccavārasadiso.</i></a></p>
<h3><a><i>2.3.3.3. Paccayavāra</i></a></h3>
<h4><a><i>2.3.3.3.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc176, ms38P2_1144, msdiv66"><i>Āsavasampayuttaṃ dhammaṃ paccayā āsavasampayutto dhammo uppajjati hetupaccayā … tīṇi. (Paṭiccavārasadiso.)</i></a></p>
<p><a data-ref="sc177, ms38P2_1145"><i>Āsavavippayuttaṃ dhammaṃ paccayā āsavavippayutto dhammo uppajjati hetupaccayā— āsavavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… domanassasahagataṃ vicikicchāsahagataṃ uddhaccasahagataṃ mohaṃ paccayā cittasamuṭṭhānaṃ rūpaṃ; paṭisandhikkhaṇe …pe… khandhe paccayā vatthu, vatthuṃ paccayā khandhā, ekaṃ mahābhūtaṃ …pe… mahābhūte paccayā cittasamuṭṭhānaṃ rūpaṃ, kaṭattārūpaṃ, upādārūpaṃ. Vatthuṃ paccayā āsavavippayuttā khandhā, vatthuṃ paccayā domanassasahagato moho. (1)</i></a></p>
<p><a data-ref="sc178, ms38P2_1146"><i>Āsavavippayuttaṃ dhammaṃ paccayā āsavasampayutto dhammo uppajjati hetupaccayā— vatthuṃ paccayā āsavasampayuttakā khandhā, domanassasahagataṃ vicikicchāsahagataṃ uddhaccasahagataṃ mohaṃ paccayā sampayuttakā khandhā. (2)</i></a></p>
<p><a data-ref="sc179, ms38P2_1147"><i>Āsavavippayuttaṃ dhammaṃ paccayā āsavasampayutto ca āsavavippayutto ca dhammā uppajjanti hetupaccayā—vatthuṃ paccayā āsavasampayuttakā khandhā, mahābhūte paccayā cittasamuṭṭhānaṃ rūpaṃ, domanassasahagataṃ vicikicchāsahagataṃ uddhaccasahagataṃ mohaṃ paccayā sampayuttakā khandhā cittasamuṭṭhānañca rūpaṃ, vatthuṃ paccayā domanassasahagatā khandhā ca moho ca. (3)</i></a></p>
<p><a data-ref="sc180, ms38P2_1148, msdiv67"><i>Āsavasampayuttañca āsavavippayuttañca dhammaṃ paccayā āsavasampayutto dhammo uppajjati hetupaccayā—āsavasampayuttaṃ ekaṃ khandhañca vatthuñca paccayā tayo khandhā …pe… dve khandhe ca …pe… domanassasahagataṃ vicikicchāsahagataṃ uddhaccasahagataṃ ekaṃ khandhañca mohañca paccayā tayo khandhā …pe… dve khandhe ca …pe…. (1)</i></a></p>
<p><a data-ref="sc181, ms38P2_1149"><i>Āsavasampayuttañca āsavavippayuttañca dhammaṃ paccayā āsavavippayutto dhammo uppajjati hetupaccayā—āsavasampayutte khandhe ca mahābhūte ca paccayā cittasamuṭṭhānaṃ rūpaṃ, domanassasahagate vicikicchāsahagate uddhaccasahagate khandhe ca mohañca paccayā cittasamuṭṭhānaṃ rūpaṃ, domanassasahagate khandhe ca vatthuñca paccayā domanassasahagato moho. (2)</i></a></p>
<p><a data-ref="sc182, ms38P2_1150"><i>Āsavasampayuttañca āsavavippayuttañca dhammaṃ paccayā āsavasampayutto ca āsavavippayutto ca dhammā uppajjanti hetupaccayā—āsavasampayuttaṃ ekaṃ khandhañca vatthuñca paccayā tayo khandhā …pe… dve khandhe …pe… āsavasampayutte khandhe ca mahābhūte ca paccayā cittasamuṭṭhānaṃ rūpaṃ, domanassasahagataṃ vicikicchāsahagataṃ uddhaccasahagataṃ ekaṃ khandhañca mohañca paccayā tayo khandhā cittasamuṭṭhānañca rūpaṃ …pe… dve khandhe …pe… domanassasahagataṃ ekaṃ khandhañca vatthuñca paccayā tayo khandhā moho ca …pe… dve khandhe …pe…. (3)</i></a></p>
<h6><a><i>Ārammaṇādi</i></a></h6>
<p><a data-ref="sc183, ms38P2_1151, msdiv68"><i>Āsavasampayuttaṃ dhammaṃ paccayā āsavasampayutto dhammo uppajjati ārammaṇapaccayā … tīṇi. (Paṭiccavārasadisā.)</i></a></p>
<p><a data-ref="sc184, ms38P2_1152"><i>Āsavavippayuttaṃ dhammaṃ paccayā āsavavippayutto dhammo uppajjati ārammaṇapaccayā—āsavavippayuttaṃ ekaṃ khandhaṃ paccayā tayo khandhā …pe… dve khandhe …pe… paṭisandhikkhaṇe …pe… vatthuṃ paccayā khandhā, cakkhāyatanaṃ paccayā cakkhuviññāṇaṃ …pe… kāyāyatanaṃ paccayā kāyaviññāṇaṃ, vatthuṃ paccayā āsavavippayuttā khandhā, vatthuṃ paccayā domanassasahagato vicikicchāsahagato uddhaccasahagato moho. (1)</i></a></p>
<p><a data-ref="sc185, ms38P2_1153"><i>Āsavavippayuttaṃ dhammaṃ paccayā āsavasampayutto dhammo uppajjati ārammaṇapaccayā—vatthuṃ paccayā āsavasampayuttakā khandhā, domanassasahagataṃ vicikicchāsahagataṃ uddhaccasahagataṃ mohaṃ paccayā sampayuttakā khandhā. (2)</i></a></p>
<p><a data-ref="sc186, ms38P2_1154"><i>Āsavavippayuttaṃ dhammaṃ paccayā āsavasampayutto ca āsavavippayutto ca dhammā uppajjanti ārammaṇapaccayā—vatthuṃ paccayā domanassasahagatā vicikicchāsahagatā uddhaccasahagatā khandhā moho ca. (3)</i></a></p>
<p><a data-ref="sc187, ms38P2_1155, msdiv69"><i>Āsavasampayuttañca āsavavippayuttañca dhammaṃ paccayā āsavasampayutto dhammo uppajjati ārammaṇapaccayā—āsavasampayuttaṃ ekaṃ khandhañca vatthuñca paccayā tayo khandhā …pe… dve khandhe …pe…. (1)</i></a></p>
<p><a data-ref="sc188, ms38P2_1156"><i>Āsavasampayuttañca āsavavippayuttañca dhammaṃ paccayā āsavavippayutto dhammo uppajjati ārammaṇapaccayā—domanassasahagate vicikicchāsahagate uddhaccasahagate khandhe ca vatthuñca paccayā domanassasahagato vicikicchāsahagato uddhaccasahagato moho. (2)</i></a></p>
<p><a data-ref="sc189, ms38P2_1157"><i>Āsavasampayuttañca āsavavippayuttañca dhammaṃ paccayā āsavasampayutto ca āsavavippayutto ca dhammā uppajjanti ārammaṇapaccayā—domanassasahagataṃ vicikicchāsahagataṃ uddhaccasahagataṃ ekaṃ khandhañca vatthuñca paccayā tayo khandhā moho ca …pe… dve khandhe …pe… adhipatipaccayā … anantarapaccayā …pe… avigatapaccayā. (3)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc190, ms38P2_1158, msdiv70"><i>Hetuyā nava, ārammaṇe nava (sabbattha nava), kamme nava, vipāke ekaṃ …pe… avigate nava.</i></a></p>
<p class="endsutta"><a data-ref="sc191, ms38P2_1159"><i>Anulomaṃ.</i></a></p>
<h4><a><i>2.3.3.3.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<p><a data-ref="sc192, ms38P2_1160, msdiv71"><i>Āsavasampayuttaṃ dhammaṃ paccayā āsavavippayutto dhammo uppajjati nahetupaccayā—vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1)</i></a></p>
<p><a data-ref="sc193, ms38P2_1161"><i>Āsavavippayuttaṃ dhammaṃ paccayā āsavavippayutto dhammo uppajjati nahetupaccayā—ahetukaṃ āsavavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… (yāva asaññasattā) cakkhāyatanaṃ paccayā cakkhuviññāṇaṃ …pe… kāyāyatanaṃ paccayā kāyaviññāṇaṃ, vatthuṃ paccayā ahetukā āsavavippayuttā khandhā, vatthuṃ paccayā vicikicchāsahagato uddhaccasahagato moho. (1)</i></a></p>
<p><a data-ref="sc194, ms38P2_1162"><i>Āsavasampayuttañca āsavavippayuttañca dhammaṃ paccayā āsavavippayutto dhammo uppajjati nahetupaccayā—vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) (Saṃkhittaṃ.)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc195, ms38P2_1163, msdiv72"><i>Nahetuyā tīṇi, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte satta, napacchājāte nava, naāsevane nava, nakamme cattāri, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte cha, nonatthiyā tīṇi, novigate tīṇi. (Evaṃ itarepi dve gaṇanā kātabbā.)</i></a></p>
<h3><a><i>2.3.3.4. Nissayavāra</i></a></h3>
<p class="pe"><a data-ref="sc196, ms38P2_1164"><i>Nissayavāropi paccayavārasadiso.</i></a></p>
<h3><a><i>2.3.3.5. Saṃsaṭṭhavāra</i></a></h3>
<h4><a><i>2.3.3.5.1–4 Paccayānulomādi</i></a></h4>
<p><a data-ref="sc197, ms38P2_1165, msdiv73"><i>Āsavasampayuttaṃ dhammaṃ saṃsaṭṭho āsavasampayutto dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc198, ms38P2_1166"><i>Hetuyā cha, ārammaṇe cha, adhipatiyā cha (sabbattha cha), vipāke ekaṃ …pe… avigate cha.</i></a></p>
<p><a data-ref="sc199, ms38P2_1167"><i>Āsavasampayuttaṃ dhammaṃ saṃsaṭṭho āsavavippayutto dhammo uppajjati nahetupaccayā—vicikicchāsahagate uddhaccasahagate khandhe saṃsaṭṭho vicikicchāsahagato uddhaccasahagato moho. (1)</i></a></p>
<p><a data-ref="sc200, ms38P2_1168"><i>Āsavavippayuttaṃ dhammaṃ saṃsaṭṭho āsavavippayutto dhammo uppajjati nahetupaccayā …pe….</i></a></p>
<p><a data-ref="sc201, ms38P2_1169"><i>Nahetuyā dve, naadhipatiyā cha, napurejāte cha, napacchājāte cha, naāsevane cha, nakamme cattāri, navipāke cha, najhāne ekaṃ, namagge ekaṃ, navippayutte cha. (Evaṃ itarepi dve gaṇanā kātabbā.)</i></a></p>
<h3><a><i>2.3.3.6. Sampayuttavāra</i></a></h3>
<p class="pe"><a data-ref="sc202, ms38P2_1170"><i>Sampayuttavāropi saṃsaṭṭhavārasadiso.</i></a></p>
<h3><a><i>2.3.3.7. Pañhāvāra</i></a></h3>
<h4><a><i>2.3.3.7.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc203, ms38P2_1171, msdiv74"><i>Āsavasampayutto dhammo āsavasampayuttassa dhammassa hetupaccayena paccayo— āsavasampayuttā hetū sampayuttakānaṃ khandhānaṃ hetupaccayena paccayo. (1)</i></a></p>
<p><a data-ref="sc204, ms38P2_1172"><i>Āsavasampayutto dhammo āsavavippayuttassa dhammassa hetupaccayena paccayo— āsavasampayuttā hetū cittasamuṭṭhānānaṃ rūpānaṃ hetupaccayena paccayo; doso mohassa cittasamuṭṭhānānañca rūpānaṃ hetupaccayena paccayo. (2)</i></a></p>
<p><a data-ref="sc205, ms38P2_1173"><i>Āsavasampayutto dhammo āsavasampayuttassa ca āsavavippayuttassa ca dhammassa hetupaccayena paccayo—āsavasampayuttā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; doso sampayuttakānaṃ khandhānaṃ mohassa cittasamuṭṭhānānañca rūpānaṃ hetupaccayena paccayo. (3)</i></a></p>
<p><a data-ref="sc206, ms38P2_1174, msdiv75"><i>Āsavavippayutto dhammo āsavavippayuttassa dhammassa hetupaccayena paccayo— āsavavippayuttā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; domanassasahagato vicikicchāsahagato uddhaccasahagato moho cittasamuṭṭhānānaṃ rūpānaṃ hetupaccayena paccayo; paṭisandhikkhaṇe …pe…. (1)</i></a></p>
<p><a data-ref="sc207, ms38P2_1175"><i>Āsavavippayutto dhammo āsavasampayuttassa dhammassa hetupaccayena paccayo— domanassasahagato vicikicchāsahagato uddhaccasahagato moho sampayuttakānaṃ khandhānaṃ hetupaccayena paccayo. (2)</i></a></p>
<p><a data-ref="sc208, ms38P2_1176"><i>Āsavavippayutto dhammo āsavasampayuttassa ca āsavavippayuttassa ca dhammassa hetupaccayena paccayo—domanassasahagato vicikicchāsahagato uddhaccasahagato moho sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)</i></a></p>
<p><a data-ref="sc209, ms38P2_1177, msdiv76"><i>Āsavasampayutto ca āsavavippayutto ca dhammā āsavasampayuttassa dhammassa hetupaccayena paccayo—doso ca moho ca āsavasampayuttakānaṃ khandhānaṃ hetupaccayena paccayo. (1)</i></a></p>
<p><a data-ref="sc210, ms38P2_1178"><i>Āsavasampayutto ca āsavavippayutto ca dhammā āsavavippayuttassa dhammassa hetupaccayena paccayo—doso ca moho ca cittasamuṭṭhānānaṃ rūpānaṃ hetupaccayena paccayo. (2)</i></a></p>
<p><a data-ref="sc211, ms38P2_1179"><i>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa hetupaccayena paccayo—doso ca moho ca sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)</i></a></p>
<h6><a><i>Ārammaṇa</i></a></h6>
<p><a data-ref="sc212, ms38P2_1180, msdiv77"><i>Āsavasampayutto dhammo āsavasampayuttassa dhammassa ārammaṇapaccayena paccayo— āsavasampayutte khandhe ārabbha āsavasampayuttakā khandhā uppajjanti. (1)</i></a></p>
<p><a data-ref="sc213, ms38P2_1181"><i>Āsavasampayutto dhammo āsavavippayuttassa dhammassa ārammaṇapaccayena paccayo— āsavasampayutte khandhe ārabbha āsavavippayuttā khandhā ca moho ca uppajjanti. (2)</i></a></p>
<p><a data-ref="sc214, ms38P2_1182"><i>Āsavasampayutto dhammo āsavasampayuttassa ca āsavavippayuttassa ca dhammassa ārammaṇapaccayena paccayo—āsavasampayutte khandhe ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3)</i></a></p>
<p><a data-ref="sc215, ms38P2_1183, msdiv78"><i>Āsavavippayutto dhammo āsavavippayuttassa dhammassa ārammaṇapaccayena paccayo— dānaṃ datvā sīlaṃ …pe… uposathakammaṃ katvā taṃ paccavekkhati; pubbe suciṇṇāni …pe… jhānā …pe… ariyā maggaṃ …pe… phalaṃ …pe… nibbānaṃ …pe… nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā āsavavippayutte pahīne kilese paccavekkhanti; vikkhambhite …pe… pubbe …pe… cakkhuṃ …pe… vatthuṃ āsavavippayutte khandhe aniccato dukkhato anattato vipassati. (Idha assādanā natthi) Dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena āsavavippayuttacittasamaṅgissa cittaṃ jānāti, ākāsānañcāyatanaṃ viññāṇañcāyatanassa …pe… ākiñcaññāyatanaṃ nevasaññānāsaññāyatanassa …pe… rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa …pe… āsavavippayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya mohassa ārammaṇapaccayena paccayo. (1)</i></a></p>
<p><a data-ref="sc216, ms38P2_1184"><i>Āsavavippayutto dhammo āsavasampayuttassa dhammassa ārammaṇapaccayena paccayo— dānaṃ datvā sīlaṃ …pe… uposathakammaṃ katvā taṃ assādeti abhinandati, taṃ ārabbha rāgo uppajjati, diṭṭhi …pe… vicikicchā …pe… uddhaccaṃ …pe… domanassaṃ uppajjati; pubbe suciṇṇāni …pe… jhānā vuṭṭhahitvā jhānaṃ …pe… cakkhuṃ …pe… vatthuṃ āsavavippayutte khandhe assādeti abhinandati, taṃ ārabbha rāgo …pe… diṭṭhi … domanassaṃ … vicikicchā … uddhaccaṃ uppajjati. (2)</i></a></p>
<p><a data-ref="sc217, ms38P2_1185"><i>Āsavavippayutto dhammo āsavasampayuttassa ca āsavavippayuttassa ca dhammassa ārammaṇapaccayena paccayo—cakkhuṃ …pe… vatthuṃ āsavavippayutte khandhe ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3)</i></a></p>
<p><a data-ref="sc218, ms38P2_1186, msdiv79"><i>Āsavasampayutto ca āsavavippayutto ca dhammā āsavasampayuttassa dhammassa ārammaṇapaccayena paccayo—domanassasahagate vicikicchāsahagate uddhaccasahagate khandhe ca mohañca ārabbha āsavasampayuttā khandhā uppajjanti. (1)</i></a></p>
<p><a data-ref="sc219, ms38P2_1187"><i>Āsavasampayutto ca āsavavippayutto ca dhammā āsavavippayuttassa dhammassa ārammaṇapaccayena paccayo—domanassasahagate vicikicchāsahagate uddhaccasahagate khandhe ca mohañca ārabbha āsavavippayuttā khandhā ca moho ca uppajjanti. (2)</i></a></p>
<p><a data-ref="sc220, ms38P2_1188"><i>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa ārammaṇapaccayena paccayo—domanassasahagate vicikicchāsahagate uddhaccasahagate khandhe ca mohañca ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3)</i></a></p>
<h6><a><i>Adhipati</i></a></h6>
<p><a data-ref="sc221, ms38P2_1189, msdiv80"><i>Āsavasampayutto dhammo āsavasampayuttassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—āsavasampayutte khandhe garuṃ katvā āsavasampayuttakā khandhā uppajjanti. **Sahajātādhipati**—āsavasampayuttādhipati sampayuttakānaṃ khandhānaṃ adhipatipaccayena paccayo. (1)</i></a></p>
<p><a data-ref="sc222, ms38P2_1190"><i>Āsavasampayutto dhammo āsavavippayuttassa dhammassa adhipatipaccayena paccayo. **Sahajātādhipati**—āsavasampayuttādhipati cittasamuṭṭhānānaṃ rūpānaṃ adhipatipaccayena paccayo; domanassasahagatādhipati mohassa cittasamuṭṭhānānañca rūpānaṃ adhipatipaccayena paccayo. (2)</i></a></p>
<p><a data-ref="sc223, ms38P2_1191"><i>Āsavasampayutto dhammo āsavasampayuttassa ca āsavavippayuttassa ca dhammassa adhipatipaccayena paccayo. **Sahajātādhipati**—āsavasampayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo; domanassasahagatādhipati sampayuttakānaṃ khandhānaṃ mohassa ca cittasamuṭṭhānānañca rūpānaṃ adhipatipaccayena paccayo. (3)</i></a></p>
<p><a data-ref="sc224, ms38P2_1192, msdiv81"><i>Āsavavippayutto dhammo āsavavippayuttassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—dānaṃ datvā, sīlaṃ …pe… uposathakammaṃ katvā taṃ garuṃ katvā paccavekkhati; pubbe suciṇṇāni …pe… jhānā …pe… ariyā maggā vuṭṭhahitvā maggaṃ …pe… phalaṃ …pe… nibbānaṃ garuṃ katvā paccavekkhanti; nibbānaṃ gotrabhussa, vodānassa, maggassa, phalassa adhipatipaccayena paccayo. **Sahajātādhipati**—āsavavippayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</i></a></p>
<p><a data-ref="sc225, ms38P2_1193"><i>Āsavavippayutto dhammo āsavasampayuttassa dhammassa adhipatipaccayena paccayo. **Ārammaṇādhipati**—dānaṃ datvā sīlaṃ …pe… uposathakammaṃ katvā taṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati, pubbe suciṇṇāni …pe… jhānā …pe… cakkhuṃ …pe… vatthuṃ āsavavippayutte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (2)</i></a></p>
<h6><a><i>Anantara</i></a></h6>
<p><a data-ref="sc226, ms38P2_1194, msdiv82"><i>Āsavasampayutto dhammo āsavasampayuttassa dhammassa anantarapaccayena paccayo— purimā purimā āsavasampayuttakā khandhā pacchimānaṃ pacchimānaṃ āsavasampayuttakānaṃ khandhānaṃ anantarapaccayena paccayo. (1)</i></a></p>
<p><a data-ref="sc227, ms38P2_1195"><i>Āsavasampayutto dhammo āsavavippayuttassa dhammassa anantarapaccayena paccayo— purimā purimā domanassasahagatā vicikicchāsahagatā uddhaccasahagatā khandhā pacchimassa pacchimassa domanassasahagatassa vicikicchāsahagatassa uddhaccasahagatassa mohassa anantarapaccayena paccayo; āsavasampayuttā khandhā vuṭṭhānassa anantarapaccayena paccayo. (2)</i></a></p>
<p><a data-ref="sc228, ms38P2_1196"><i>Āsavasampayutto dhammo āsavasampayuttassa ca āsavavippayuttassa ca dhammassa anantarapaccayena paccayo—purimā purimā domanassasahagatā vicikicchāsahagatā uddhaccasahagatā khandhā pacchimānaṃ pacchimānaṃ domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca anantarapaccayena paccayo. (3)</i></a></p>
<p><a data-ref="sc229, ms38P2_1197, msdiv83"><i>Āsavavippayutto dhammo āsavavippayuttassa dhammassa anantarapaccayena paccayo— purimo purimo domanassasahagato vicikicchāsahagato uddhaccasahagato moho pacchimassa pacchimassa domanassasahagatassa vicikicchāsahagatassa uddhaccasahagatassa mohassa anantarapaccayena paccayo; purimā purimā āsavavippayuttā khandhā pacchimānaṃ pacchimānaṃ āsavavippayuttānaṃ khandhānaṃ anantarapaccayena paccayo; anulomaṃ gotrabhussa …pe… phalasamāpattiyā anantarapaccayena paccayo. (1)</i></a></p>
<p><a data-ref="sc230, ms38P2_1198"><i>Āsavavippayutto dhammo āsavasampayuttassa dhammassa anantarapaccayena paccayo— purimo purimo domanassasahagato vicikicchāsahagato uddhaccasahagato moho pacchimānaṃ pacchimānaṃ domanassasahagatānaṃ vicikicchāsahagatānaṃ uddhaccasahagatānaṃ khandhānaṃ anantarapaccayena paccayo; āvajjanā āsavasampayuttakānaṃ khandhānaṃ anantarapaccayena paccayo. (2)</i></a></p>
<p><a data-ref="sc231, ms38P2_1199"><i>Āsavavippayutto dhammo āsavasampayuttassa ca āsavavippayuttassa ca dhammassa anantarapaccayena paccayo—purimo purimo domanassasahagato vicikicchāsahagato uddhaccasahagato moho pacchimānaṃ pacchimānaṃ domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca anantarapaccayena paccayo; āvajjanā domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca anantarapaccayena paccayo. (3)</i></a></p>
<p><a data-ref="sc232, ms38P2_1200, msdiv84"><i>Āsavasampayutto ca āsavavippayutto ca dhammā āsavasampayuttassa dhammassa anantarapaccayena paccayo—purimā purimā domanassasahagatā vicikicchāsahagatā uddhaccasahagatā khandhā ca moho ca pacchimānaṃ pacchimānaṃ domanassasahagatānaṃ vicikicchāsahagatānaṃ uddhaccasahagatānaṃ khandhānaṃ anantarapaccayena paccayo. (1)</i></a></p>
<p><a data-ref="sc233, ms38P2_1201"><i>Āsavasampayutto ca āsavavippayutto ca dhammā āsavavippayuttassa dhammassa anantarapaccayena paccayo—purimā purimā domanassasahagatā vicikicchāsahagatā uddhaccasahagatā khandhā ca moho ca pacchimassa pacchimassa domanassasahagatassa vicikicchāsahagatassa uddhaccasahagatassa mohassa anantarapaccayena paccayo; domanassasahagatā vicikicchāsahagatā uddhaccasahagatā khandhā ca moho ca vuṭṭhānassa anantarapaccayena paccayo. (2)</i></a></p>
<p><a data-ref="sc234, ms38P2_1202"><i>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa anantarapaccayena paccayo—purimā purimā domanassasahagatā vicikicchāsahagatā uddhaccasahagatā khandhā ca moho ca pacchimānaṃ pacchimānaṃ domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca anantarapaccayena paccayo. (3)</i></a></p>
<h6><a><i>Samanantarādi</i></a></h6>
<p><a data-ref="sc235, ms38P2_1203, msdiv85"><i>Āsavasampayutto dhammo āsavasampayuttassa dhammassa samanantarapaccayena paccayo … sahajātapaccayena paccayo … nava … aññamaññapaccayena paccayo … cha … nissayapaccayena paccayo … nava.</i></a></p>
<h6><a><i>Upanissaya</i></a></h6>
<p><a data-ref="sc236, ms38P2_1204, msdiv86"><i>Āsavasampayutto dhammo āsavasampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—āsavasampayuttā khandhā āsavasampayuttānaṃ khandhānaṃ upanissayapaccayena paccayo. (1)</i></a></p>
<p><a data-ref="sc237, ms38P2_1205"><i>Āsavasampayutto dhammo āsavavippayuttassa dhammassa upanissayapaccayena paccayo—anantarūpanissayo, pakatūpanissayo …pe…. **Pakatūpanissayo**—āsavasampayuttā khandhā āsavavippayuttānaṃ khandhānaṃ mohassa ca upanissayapaccayena paccayo. (2)</i></a></p>
<p><a data-ref="sc238, ms38P2_1206"><i>Āsavasampayutto dhammo āsavasampayuttassa ca āsavavippayuttassa ca dhammassa upanissayapaccayena paccayo—anantarūpanissayo, pakatūpanissayo …pe…. **Pakatūpanissayo**—āsavasampayuttakā khandhā domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca upanissayapaccayena paccayo. (3)</i></a></p>
<p><a data-ref="sc239, ms38P2_1207, msdiv87"><i>Āsavavippayutto dhammo āsavavippayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya dānaṃ deti …pe… sīlaṃ …pe… paññaṃ … kāyikaṃ sukhaṃ …pe… senāsanaṃ … mohaṃ upanissāya dānaṃ deti …pe… samāpattiṃ uppādeti; saddhā …pe… paññā … kāyikaṃ sukhaṃ … kāyikaṃ dukkhaṃ … moho ca saddhāya …pe… mohassa ca upanissayapaccayena paccayo. (1)</i></a></p>
<p><a data-ref="sc240, ms38P2_1208"><i>Āsavavippayutto dhammo āsavasampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya mānaṃ jappeti, diṭṭhiṃ gaṇhāti; sīlaṃ …pe… paññaṃ … kāyikaṃ sukhaṃ … kāyikaṃ dukkhaṃ … utuṃ … bhojanaṃ … senāsanaṃ … mohaṃ upanissāya pāṇaṃ hanati …pe… saṃghaṃ bhindati; saddhā …pe… moho ca rāgassa …pe… patthanāya upanissayapaccayena paccayo. (2)</i></a></p>
<p><a data-ref="sc241, ms38P2_1209"><i>Āsavavippayutto dhammo āsavasampayuttassa ca āsavavippayuttassa ca dhammassa upanissayapaccayena paccayo—anantarūpanissayo, pakatūpanissayo …pe…. **Pakatūpanissayo**—saddhā … sīlaṃ …pe… moho domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca upanissayapaccayena paccayo. (3)</i></a></p>
<p><a data-ref="sc242, ms38P2_1210, msdiv88"><i>Āsavasampayutto ca āsavavippayutto ca dhammā āsavasampayuttassa dhammassa upanissayapaccayena paccayo—anantarūpanissayo, pakatūpanissayo …pe…. **Pakatūpanissayo**—domanassasahagatā vicikicchāsahagatā uddhaccasahagatā khandhā ca moho ca āsavasampayuttakānaṃ khandhānaṃ upanissayapaccayena paccayo. (Pucchitabbaṃ mūlaṃ.) Domanassasahagatā vicikicchāsahagatā uddhaccasahagatā khandhā ca moho ca āsavasampayuttakānaṃ khandhānaṃ upanissayapaccayena paccayo. (1)</i></a></p>
<p><a data-ref="sc243, ms38P2_1211"><i>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa upanissayapaccayena paccayo— anantarūpanissayo, pakatūpanissayo …pe…. **Pakatūpanissayo**—domanassasahagatā vicikicchāsahagatā uddhaccasahagatā khandhā ca moho ca domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca upanissayapaccayena paccayo. (2)</i></a></p>
<h6><a><i>Purejāta</i></a></h6>
<p><a data-ref="sc244, ms38P2_1212, msdiv89"><i>Āsavavippayutto dhammo āsavavippayuttassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ aniccato dukkhato anattato vipassati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa purejātapaccayena paccayo. **Vatthupurejātaṃ**—cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa …pe… vatthu āsavavippayuttānaṃ khandhānaṃ mohassa ca purejātapaccayena paccayo. (1)</i></a></p>
<p><a data-ref="sc245, ms38P2_1213"><i>Āsavavippayutto dhammo āsavasampayuttassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ assādeti abhinandati, taṃ ārabbha rāgo uppajjati …pe… domanassaṃ uppajjati. **Vatthupurejātaṃ**—vatthu āsavasampayuttakānaṃ khandhānaṃ purejātapaccayena paccayo. (2)</i></a></p>
<p><a data-ref="sc246, ms38P2_1214"><i>Āsavavippayutto dhammo āsavasampayuttassa ca āsavavippayuttassa ca dhammassa purejātapaccayena paccayo—ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. **Vatthupurejātaṃ**—vatthu domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca purejātapaccayena paccayo. (3)</i></a></p>
<h6><a><i>Pacchājāta</i></a></h6>
<p><a data-ref="sc247, ms38P2_1215, msdiv90"><i>Āsavasampayutto dhammo āsavavippayuttassa dhammassa pacchājātapaccayena paccayo—pacchājātā āsavasampayuttakā khandhā purejātassa imassa kāyassa pacchājātapaccayena paccayo. (1)</i></a></p>
<p><a data-ref="sc248, ms38P2_1216"><i>Āsavavippayutto dhammo āsavavippayuttassa dhammassa pacchājātapaccayena paccayo—pacchājātā āsavavippayuttā khandhā ca moho ca purejātassa imassa kāyassa pacchājātapaccayena paccayo. (1)</i></a></p>
<p><a data-ref="sc249, ms38P2_1217"><i>Āsavasampayutto ca āsavavippayutto ca dhammā āsavavippayuttassa dhammassa pacchājātapaccayena paccayo—pacchājātā domanassasahagatā vicikicchāsahagatā uddhaccasahagatā khandhā ca moho ca purejātassa imassa kāyassa pacchājātapaccayena paccayo. (1)</i></a></p>
<h6><a><i>Āsevana</i></a></h6>
<p><a data-ref="sc250, ms38P2_1218, msdiv91"><i>Āsavasampayutto dhammo āsavasampayuttassa dhammassa āsevanapaccayena paccayo … nava. (Āvajjanāpi vuṭṭhānampi natthi.)</i></a></p>
<h6><a><i>Kamma</i></a></h6>
<p><a data-ref="sc251, ms38P2_1219, msdiv92"><i>Āsavasampayutto dhammo āsavasampayuttassa dhammassa kammapaccayena paccayo— āsavasampayuttakā cetanā sampayuttakānaṃ khandhānaṃ kammapaccayena paccayo. (1)</i></a></p>
<p><a data-ref="sc252, ms38P2_1220"><i>Āsavasampayutto dhammo āsavavippayuttassa dhammassa kammapaccayena paccayo— sahajātā, nānākkhaṇikā. **Sahajātā**—āsavasampayuttā cetanā cittasamuṭṭhānānaṃ rūpānaṃ kammapaccayena paccayo; domanassasahagatā vicikicchāsahagatā uddhaccasahagatā cetanā mohassa cittasamuṭṭhānānañca rūpānaṃ kammapaccayena paccayo. **Nānākkhaṇikā**—āsavasampayuttakā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)</i></a></p>
<p><a data-ref="sc253, ms38P2_1221"><i>Āsavasampayutto dhammo āsavasampayuttassa ca āsavavippayuttassa ca dhammassa kammapaccayena paccayo—āsavasampayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; domanassasahagatā vicikicchāsahagatā uddhaccasahagatā cetanā sampayuttakānaṃ khandhānaṃ mohassa ca cittasamuṭṭhānānañca rūpānaṃ kammapaccayena paccayo. (3)</i></a></p>
<p><a data-ref="sc254, ms38P2_1222"><i>Āsavavippayutto dhammo āsavavippayuttassa dhammassa kammapaccayena paccayo— sahajātā, nānākkhaṇikā. **Sahajātā**—āsavavippayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe …pe…. **Nānākkhaṇikā**āsavavippayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)</i></a></p>
<h6><a><i>Vipāka</i></a></h6>
<p><a data-ref="sc255, ms38P2_1223, msdiv93"><i>Āsavavippayutto dhammo āsavavippayuttassa dhammassa vipākapaccayena paccayo … ekaṃ.</i></a></p>
<h6><a><i>Āhāra</i></a></h6>
<p><a data-ref="sc256, ms38P2_1224, msdiv94"><i>Āsavasampayutto dhammo āsavasampayuttassa dhammassa āhārapaccayena paccayo— āsavasampayuttā āhārā sampayuttakānaṃ khandhānaṃ āhārapaccayena paccayo. (1)</i></a></p>
<p><a data-ref="sc257, ms38P2_1225"><i>Āsavasampayutto dhammo āsavavippayuttassa dhammassa āhārapaccayena paccayo— āsavasampayuttā āhārā cittasamuṭṭhānānaṃ rūpānaṃ āhārapaccayena paccayo; domanassasahagatā vicikicchāsahagatā uddhaccasahagatā āhārā mohassa cittasamuṭṭhānānañca rūpānaṃ āhārapaccayena paccayo. (2)</i></a></p>
<p><a data-ref="sc258, ms38P2_1226"><i>Āsavasampayutto dhammo āsavasampayuttassa ca āsavavippayuttassa ca dhammassa āhārapaccayena paccayo—āsavasampayuttā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; domanassasahagatā vicikicchāsahagatā uddhaccasahagatā āhārā sampayuttakānaṃ khandhānaṃ mohassa ca cittasamuṭṭhānānañca rūpānaṃ āhārapaccayena paccayo. (3)</i></a></p>
<p><a data-ref="sc259, ms38P2_1227, msdiv95"><i>Āsavavippayutto dhammo āsavavippayuttassa dhammassa āhārapaccayena paccayo— āsavavippayuttā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe …pe…. **Kabaḷīkāro āhāro**—imassa kāyassa āhārapaccayena paccayo. (1)</i></a></p>
<h6><a><i>Indriyādi</i></a></h6>
<p><a data-ref="sc260, ms38P2_1228, msdiv96"><i>Āsavasampayutto dhammo āsavasampayuttassa dhammassa indriyapaccayena paccayo … cattāri … jhānapaccayena paccayo … cattāri … maggapaccayena paccayo … cattāri … sampayuttapaccayena paccayo … cha.</i></a></p>
<h6><a><i>Vippayutta</i></a></h6>
<p><a data-ref="sc261, ms38P2_1229, msdiv97"><i>Āsavasampayutto dhammo āsavavippayuttassa dhammassa vippayuttapaccayena paccayo—sahajātaṃ, pacchājātaṃ. **Sahajātā**—āsavasampayuttā khandhā cittasamuṭṭhānānaṃ rūpānaṃ vippayuttapaccayena paccayo. **Pacchājātā**—āsavasampayuttā khandhā purejātassa imassa kāyassa vippayuttapaccayena paccayo. (1)</i></a></p>
<p><a data-ref="sc262, ms38P2_1230"><i>Āsavavippayutto dhammo āsavavippayuttassa dhammassa vippayuttapaccayena paccayo—sahajātaṃ, purejātaṃ, pacchājātaṃ. (Saṃkhittaṃ. Vitthāretabbaṃ.) (1)</i></a></p>
<p><a data-ref="sc263, ms38P2_1231, msdiv98"><i>Āsavavippayutto dhammo āsavasampayuttassa dhammassa vippayuttapaccayena paccayo. **Purejātaṃ**—vatthu āsavasampayuttakānaṃ khandhānaṃ vippayuttapaccayena paccayo. (1)</i></a></p>
<p><a data-ref="sc264, ms38P2_1232"><i>Āsavavippayutto dhammo āsavasampayuttassa ca āsavavippayuttassa ca dhammassa vippayuttapaccayena paccayo. **Purejātaṃ**—vatthu domanassasahagatānaṃ vicikicchāsahagatānaṃ uddhaccasahagatānaṃ khandhānaṃ mohassa ca vippayuttapaccayena paccayo. (2)</i></a></p>
<p><a data-ref="sc265, ms38P2_1233"><i>Āsavasampayutto ca āsavavippayutto ca dhammā āsavavippayuttassa dhammassa vippayuttapaccayena paccayo—sahajātaṃ, pacchājātaṃ. **Sahajātā**—domanassasahagatā vicikicchāsahagatā uddhaccasahagatā khandhā ca moho ca cittasamuṭṭhānānaṃ rūpānaṃ vippayuttapaccayena paccayo. **Pacchājātā**—domanassasahagatā vicikicchāsahagatā uddhaccasahagatā khandhā ca moho ca purejātassa imassa kāyassa vippayuttapaccayena paccayo. (1)</i></a></p>
<h6><a><i>Atthi</i></a></h6>
<p><a data-ref="sc266, ms38P2_1234, msdiv99"><i>Āsavasampayutto dhammo āsavasampayuttassa dhammassa atthipaccayena paccayo … ekaṃ. (1)</i></a></p>
<p><a data-ref="sc267, ms38P2_1235"><i>Āsavasampayutto dhammo āsavavippayuttassa dhammassa atthipaccayena paccayo— sahajātaṃ, pacchājātaṃ. **Sahajātā**—āsavasampayuttā khandhā cittasamuṭṭhānānaṃ rūpānaṃ atthipaccayena paccayo; domanassasahagatā vicikicchāsahagatā uddhaccasahagatā khandhā mohassa ca cittasamuṭṭhānānañca rūpānaṃ atthipaccayena paccayo. **Pacchājātā**—āsavasampayuttā khandhā purejātassa imassa kāyassa atthipaccayena paccayo. (2)</i></a></p>
<p><a data-ref="sc268, ms38P2_1236"><i>Āsavasampayutto dhammo āsavasampayuttassa ca āsavavippayuttassa ca dhammassa atthipaccayena paccayo. (Sahajātasadisaṃ.) (3)</i></a></p>
<p><a data-ref="sc269, ms38P2_1237, msdiv100"><i>Āsavavippayutto dhammo āsavavippayuttassa dhammassa atthipaccayena paccayo— sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ, vitthāretabbaṃ.) (1)</i></a></p>
<p><a data-ref="sc270, ms38P2_1238"><i>Āsavavippayutto dhammo āsavasampayuttassa dhammassa atthipaccayena paccayo— sahajātaṃ, purejātaṃ. **Sahajāto**—domanassasahagato vicikicchāsahagato uddhaccasahagato moho sampayuttakānaṃ khandhānaṃ atthipaccayena paccayo. **Purejātaṃ**—cakkhuṃ …pe… vatthuṃ assādeti abhinandati, taṃ ārabbha rāgo uppajjati, diṭṭhi uppajjati, vicikicchā uppajjati, uddhaccaṃ uppajjati, domanassaṃ uppajjati, vatthu āsavasampayuttakānaṃ khandhānaṃ atthipaccayena paccayo. (2)</i></a></p>
<p><a data-ref="sc271, ms38P2_1239"><i>Āsavavippayutto dhammo āsavasampayuttassa ca āsavavippayuttassa ca dhammassa atthipaccayena paccayo—sahajātaṃ, purejātaṃ. **Sahajāto**—domanassasahagato vicikicchāsahagato uddhaccasahagato moho sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. **Purejātaṃ**—cakkhuṃ …pe… vatthuṃ ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3)</i></a></p>
<p><a data-ref="sc272, ms38P2_1240, msdiv101"><i>Āsavasampayutto ca āsavavippayutto ca dhammā āsavasampayuttassa dhammassa atthipaccayena paccayo—sahajātaṃ, purejātaṃ. **Sahajāto**—āsavasampayutto eko khandho ca vatthu ca tiṇṇannaṃ khandhānaṃ atthipaccayena paccayo …pe… dve khandhā ca …pe… domanassasahagato vicikicchāsahagato uddhaccasahagato eko khandho ca moho ca tiṇṇannaṃ khandhānaṃ atthipaccayena paccayo; dve khandhā ca …pe…. (1)</i></a></p>
<p><a data-ref="sc273, ms38P2_1241"><i>Āsavasampayutto ca āsavavippayutto ca dhammā āsavavippayuttassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. **Sahajātā**—āsavasampayuttā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; domanassasahagatā vicikicchāsahagatā uddhaccasahagatā khandhā ca moho ca cittasamuṭṭhānānaṃ rūpānaṃ atthipaccayena paccayo; domanassasahagatā vicikicchāsahagatā uddhaccasahagatā khandhā ca vatthu ca mohassa atthipaccayena paccayo. **Pacchājātā**—āsavasampayuttā khandhā ca kabaḷīkāro āhāro ca imassa kāyassa atthipaccayena paccayo. **Pacchājātā**—āsavasampayuttā khandhā ca rūpajīvitindriyañca kaṭattārūpānaṃ atthipaccayena paccayo. (2)</i></a></p>
<p><a data-ref="sc274, ms38P2_1242"><i>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa atthipaccayena paccayo—sahajātaṃ, purejātaṃ. **Sahajāto**—domanassasahagato vicikicchāsahagato uddhaccasahagato eko khandho ca moho ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe… dve khandhā ca …pe…. **Sahajāto**—domanassasahagato vicikicchāsahagato uddhaccasahagato eko khandho ca vatthu ca tiṇṇannaṃ khandhānaṃ mohassa ca …pe… dve khandhā ca …pe…. (3)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc275, ms38P2_1243, msdiv102"><i>Hetuyā nava, ārammaṇe nava, adhipatiyā pañca, anantare nava, samanantare nava, sahajāte nava, aññamaññe cha, nissaye nava, upanissaye nava, purejāte tīṇi, pacchājāte tīṇi, āsevane nava, kamme cattāri, vipāke ekaṃ, āhāre cattāri, indriye cattāri, jhāne cattāri, magge cattāri, sampayutte cha, vippayutte pañca, atthiyā nava, natthiyā nava, vigate nava, avigate nava.</i></a></p>
<h4><a><i>Paccanīyuddhāra</i></a></h4>
<p><a data-ref="sc276, ms38P2_1244, msdiv103"><i>Āsavasampayutto dhammo āsavasampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc277, ms38P2_1245"><i>Āsavasampayutto dhammo āsavavippayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo … kammapaccayena paccayo. (2)</i></a></p>
<p><a data-ref="sc278, ms38P2_1246"><i>Āsavasampayutto dhammo āsavasampayuttassa ca āsavavippayuttassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<p><a data-ref="sc279, ms38P2_1247, msdiv104"><i>Āsavavippayutto dhammo āsavavippayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … kammapaccayena paccayo … āhārapaccayena paccayo … indriyapaccayena paccayo. (1)</i></a></p>
<p><a data-ref="sc280, ms38P2_1248"><i>Āsavavippayutto dhammo āsavasampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo. (2)</i></a></p>
<p><a data-ref="sc281, ms38P2_1249"><i>Āsavavippayutto dhammo āsavasampayuttassa ca āsavavippayuttassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo. (3)</i></a></p>
<p><a data-ref="sc282, ms38P2_1250, msdiv105"><i>Āsavasampayutto ca āsavavippayutto ca dhammā āsavasampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc283, ms38P2_1251"><i>Āsavasampayutto ca āsavavippayutto ca dhammā āsavavippayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo. (2)</i></a></p>
<p><a data-ref="sc284, ms38P2_1252"><i>Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<h4><a><i>2.3.3.7.2. Paccayapaccanīya</i></a></h4>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc285, ms38P2_1253, msdiv106"><i>Nahetuyā nava, naārammaṇe nava, naadhipatiyā nava (sabbattha nava), noavigate nava.</i></a></p>
<h6><a><i>Hetuduka</i></a></h6>
<p><a data-ref="sc286, ms38P2_1254, msdiv107"><i>Hetupaccayā naārammaṇe nava, naadhipatiyā nava …pe… nasamanantare nava, naaññamaññe tīṇi, naupanissaye nava …pe… namagge nava, nasampayutte tīṇi, navippayutte cha, nonatthiyā nava, novigate nava.</i></a></p>
<h4><a><i>2.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Nahetuduka</i></a></h6>
<p><a data-ref="sc287, ms38P2_1255, msdiv108"><i>Nahetupaccayā ārammaṇe nava, adhipatiyā pañca …pe… avigate nava.</i></a></p>
<p class="end"><a data-ref="sc288, ms38P2_1256"><i>Paccanīyānulomaṃ.</i></a></p>
<p class="end"><a><i>Āsavasampayuttadukaṃ niṭṭhitaṃ.</i></a></p>
<h2><a><i>2.3.4. Āsavasāsavaduka</i></a></h2>
<h3><a><i>2.3.4.1. Paṭiccavāra</i></a></h3>
<h4><a><i>2.3.4.1. 1–4 Paccayānulomādi</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc289, ms38P2_1257, msdiv109"><i>Āsavañceva sāsavañca dhammaṃ paṭicca āsavo ceva sāsavo ca dhammo uppajjati hetupaccayā—kāmāsavaṃ paṭicca diṭṭhāsavo avijjāsavo (cakkaṃ bandhitabbaṃ) bhavāsavaṃ paṭicca avijjāsavo (cakkaṃ bandhitabbaṃ) diṭṭhāsavaṃ paṭicca avijjāsavo. (1)</i></a></p>
<p><a data-ref="sc290, ms38P2_1258"><i>Āsavañceva sāsavañca dhammaṃ paṭicca sāsavo ceva no ca āsavo dhammo uppajjati hetupaccayā—āsave paṭicca sampayuttakā khandhā cittasamuṭṭhānañca rūpaṃ. (2)</i></a></p>
<p><a data-ref="sc291, ms38P2_1259"><i>Āsavañceva sāsavañca dhammaṃ paṭicca āsavo ceva sāsavo ca sāsavo ceva no ca āsavo ca dhammā uppajjanti hetupaccayā—kāmāsavaṃ paṭicca diṭṭhāsavo avijjāsavo sampayuttakā khandhā cittasamuṭṭhānañca rūpaṃ, bhavāsavaṃ. (Cakkaṃ bandhitabbaṃ.) (3)</i></a></p>
<p><a data-ref="sc292, ms38P2_1260, msdiv110"><i>Sāsavañceva no ca āsavaṃ dhammaṃ paṭicca sāsavo ceva no ca āsavo dhammo uppajjati hetupaccayā—sāsavañceva no ca āsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe…. (1)</i></a></p>
<p><a data-ref="sc293, ms38P2_1261"><i>Sāsavañceva no ca āsavaṃ dhammaṃ paṭicca āsavo ceva sāsavo ca dhammo uppajjati hetupaccayā—sāsave ceva no ca āsave khandhe paṭicca āsavā. (2)</i></a></p>
<p><a data-ref="sc294, ms38P2_1262"><i>Sāsavañceva no ca āsavaṃ dhammaṃ paṭicca āsavo ceva sāsavo ca sāsavo ceva no ca āsavo ca dhammā uppajjanti hetupaccayā—sāsavañceva no ca āsavaṃ ekaṃ khandhaṃ paṭicca tayo khandhā āsavā ca cittasamuṭṭhānañca rūpaṃ …pe… dve khandhe …pe…. (3)</i></a></p>
<p><a data-ref="sc295, ms38P2_1263, msdiv111"><i>Āsavañceva sāsavañca sāsavañceva no ca āsavañca dhammaṃ paṭicca āsavo ceva sāsavo ca dhammo uppajjati hetupaccayā—kāmāsavañca sampayuttake ca khandhe paṭicca diṭṭhāsavo avijjāsavo. (Evaṃ cakkaṃ bandhitabbaṃ.) (1)</i></a></p>
<p><a data-ref="sc296, ms38P2_1264"><i>Āsavañceva sāsavañca sāsavañceva no ca āsavañca dhammaṃ paṭicca sāsavo ceva no ca āsavo dhammo uppajjati hetupaccayā—sāsavañceva no ca āsavaṃ ekaṃ khandhañca āsave ca paṭicca tayo khandhā cittasamuṭṭhānañca rūpaṃ …pe… dve khandhe ca …pe…. (2)</i></a></p>
<p><a data-ref="sc297, ms38P2_1265"><i>Āsavañceva sāsavañca sāsavañceva no ca āsavañca dhammaṃ paṭicca āsavo ceva sāsavo ca sāsavo ceva no ca āsavo ca dhammā uppajjanti hetupaccayā— sāsavañceva no ca āsavaṃ ekaṃ khandhañca kāmāsavañca paṭicca tayo khandhā diṭṭhāsavo avijjāsavo cittasamuṭṭhānañca rūpaṃ …pe… dve khandhe ca …pe…. (Cakkaṃ. Saṃkhittaṃ.) (3)</i></a></p>
<h3><a><i>2.3.4.2–6. Sahajāta-paccaya-nissaya-saṃsaṭṭha-sampayuttavāra</i></a></h3>
<p><a data-ref="sc298, ms38P2_1266"><i>(Evaṃ paṭiccavāropi sahajātavāropi paccayavāropi nissayavāropi saṃsaṭṭhavāropi sampayuttavāropi yathā āsavadukaṃ evaṃ kātabbaṃ, ninnānaṃ.)</i></a></p>
<h3><a><i>2.3.4.7. Pañhāvāra</i></a></h3>
<h4><a><i>2.3.4.7.1–4. Paccayānulomādi</i></a></h4>
<h5><a><i>Vibhaṅgavāra</i></a></h5>
<p><a data-ref="sc299, ms38P2_1267"><i>(Pañhāvāre hetupaccayepi ārammaṇapaccayepi lokuttaraṃ na kātabbaṃ, sekhā gotrabhuṃ paccavekkhanti, vodānaṃ paccavekkhantīti kātabbā. Adhipatipaccayampi sabbaṃ jānitvā kātabbaṃ.)</i></a></p>
<h6><a><i>Anantara</i></a></h6>
<p><a data-ref="sc300, ms38P2_1268, msdiv112"><i>Āsavo ceva sāsavo ca dhammo āsavassa ceva sāsavassa ca dhammassa anantarapaccayena paccayo—purimā purimā āsavā pacchimānaṃ pacchimānaṃ āsavānaṃ anantarapaccayena paccayo. (1)</i></a></p>
<p><a data-ref="sc301, ms38P2_1269"><i>Āsavo ceva sāsavo ca dhammo sāsavassa ceva no ca āsavassa dhammassa anantarapaccayena paccayo—purimā purimā āsavā pacchimānaṃ pacchimānaṃ sāsavānañceva no ca āsavānaṃ khandhānaṃ anantarapaccayena paccayo; āsavā vuṭṭhānassa anantarapaccayena paccayo. (2)</i></a></p>
<p><a data-ref="sc302, ms38P2_1270"><i>Āsavo ceva sāsavo ca dhammo āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—purimā purimā āsavā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo. (3)</i></a></p>
<p><a data-ref="sc303, ms38P2_1271, msdiv113"><i>Sāsavo ceva no ca āsavo dhammo sāsavassa ceva no ca āsavassa dhammassa anantarapaccayena paccayo—purimā purimā sāsavā ceva no ca āsavā khandhā pacchimānaṃ pacchimānaṃ sāsavānañceva no ca āsavānaṃ khandhānaṃ anantarapaccayena paccayo; anulomaṃ gotrabhussa, anulomaṃ vodānassa, āvajjanā sāsavānañceva no ca āsavānaṃ khandhānaṃ anantarapaccayena paccayo. (1)</i></a></p>
<p><a data-ref="sc304, ms38P2_1272"><i>Sāsavo ceva no ca āsavo dhammo āsavassa ceva sāsavassa ca dhammassa anantarapaccayena paccayo—purimā purimā sāsavā ceva no ca āsavā khandhā pacchimānaṃ pacchimānaṃ āsavānaṃ anantarapaccayena paccayo; āvajjanā āsavānaṃ anantarapaccayena paccayo. (2)</i></a></p>
<p><a data-ref="sc305, ms38P2_1273"><i>Sāsavo ceva no ca āsavo dhammo āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—purimā purimā sāsavā ceva no ca āsavā khandhā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo; āvajjanā āsavānaṃ sampayuttakānañca khandhānaṃ anantarapaccayena paccayo. (3)</i></a></p>
<p><a data-ref="sc306, ms38P2_1274, msdiv114"><i>Āsavo ceva sāsavo ca sāsavo ceva no ca āsavo ca dhammā āsavassa ceva sāsavassa ca dhammassa anantarapaccayena paccayo—purimā purimā āsavā ca sampayuttakā ca khandhā pacchimānaṃ pacchimānaṃ āsavānaṃ anantarapaccayena paccayo. (1)</i></a></p>
<p><a data-ref="sc307, ms38P2_1275"><i>Āsavo ceva sāsavo ca sāsavo ceva no ca āsavo ca dhammā sāsavassa ceva no ca āsavassa dhammassa anantarapaccayena paccayo—purimā purimā āsavā ca sampayuttakā ca khandhā pacchimānaṃ pacchimānaṃ sāsavānañceva no ca āsavānaṃ khandhānaṃ anantarapaccayena paccayo; āsavā ca sampayuttakā ca khandhā vuṭṭhānassa anantarapaccayena paccayo. (2)</i></a></p>
<p><a data-ref="sc308, ms38P2_1276"><i>Āsavo ceva sāsavo ca sāsavo ceva no ca āsavo ca dhammā āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo— purimā purimā āsavā ca sampayuttakā ca khandhā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo. (Evaṃ sabbaṃ vitthāretabbaṃ.) (3)</i></a></p>
<p><a data-ref="sc309, ms38P2_1277"><i>(Āsavadukepi anantaraṃ iminā sadisaṃ kātabbaṃ. Āvajjanāpi vuṭṭhānampi evaṃ samuddiṭṭhaṃ saṃkhittaṃ. Sabbaṃ paripuṇṇaṃ. Āsavadukasadisaṃ kātabbaṃ, ninnānaṃ.)</i></a></p>
<p class="endsutta"><a data-ref="sc310, ms38P2_1278"><i>Āsavasāsavadukaṃ niṭṭhitaṃ.</i></a></p>
<h2><a><i>2.3.5. Āsavaāsavasampayuttaduka</i></a></h2>
<h3><a><i>2.3.5.1. Paṭiccavāra</i></a></h3>
<h4><a><i>2.3.5.1.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc311, ms38P2_1279, msdiv115"><i>Āsavañceva āsavasampayuttañca dhammaṃ paṭicca āsavo ceva āsavasampayutto ca dhammo uppajjati hetupaccayā—kāmāsavaṃ paṭicca diṭṭhāsavo avijjāsavo. (Cakkaṃ bandhitabbaṃ.) Bhavāsavaṃ paṭicca avijjāsavo (cakkaṃ bandhitabbaṃ). Diṭṭhāsavaṃ paṭicca avijjāsavo. (1)</i></a></p>
<p><a data-ref="sc312, ms38P2_1280"><i>Āsavañceva āsavasampayuttañca dhammaṃ paṭicca āsavasampayutto ceva no ca āsavo dhammo uppajjati hetupaccayā—āsave paṭicca sampayuttakā khandhā. (2)</i></a></p>
<p><a data-ref="sc313, ms38P2_1281"><i>Āsavañceva āsavasampayuttañca dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā— āsavasampayuttaṃ kāmāsavaṃ paṭicca diṭṭhāsavo avijjāsavo sampayuttakā ca khandhā. (Sabbaṃ cakkaṃ.) (3)</i></a></p>
<p><a data-ref="sc314, ms38P2_1282, msdiv116"><i>Āsavasampayuttañceva no ca āsavaṃ dhammaṃ paṭicca āsavasampayutto ceva no ca āsavo dhammo uppajjati hetupaccayā—āsavasampayuttañceva no ca āsavaṃ ekaṃ khandhaṃ paṭicca tayo khandhā …pe… dve khandhe …pe…. (1)</i></a></p>
<p><a data-ref="sc315, ms38P2_1283"><i>Āsavasampayuttañceva no ca āsavaṃ dhammaṃ paṭicca āsavo ceva āsavasampayutto ca dhammo uppajjati hetupaccayā—āsavasampayuttañceva no ca āsave khandhe paṭicca āsavā. (2)</i></a></p>
<p><a data-ref="sc316, ms38P2_1284"><i>Āsavasampayuttañceva no ca āsavaṃ dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā— āsavasampayuttañceva no ca āsavaṃ ekaṃ khandhaṃ paṭicca tayo khandhā āsavā ca …pe… dve khandhe …pe…. (3)</i></a></p>
<p><a data-ref="sc317, ms38P2_1285, msdiv117"><i>Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavo ceva āsavasampayutto ca dhammo uppajjati hetupaccayā— kāmāsavañca sampayuttake ca khandhe paṭicca diṭṭhāsavo avijjāsavo. (Sabbaṃ cakkaṃ.) (1)</i></a></p>
<p><a data-ref="sc318, ms38P2_1286"><i>Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavasampayutto ceva no ca āsavo dhammo uppajjati hetupaccayā— āsavasampayuttañceva no ca āsavaṃ ekaṃ khandhañca āsave ca paṭicca tayo khandhā …pe… dve khandhe …pe…. (2)</i></a></p>
<p><a data-ref="sc319, ms38P2_1287"><i>Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—āsavasampayuttañceva no ca āsavaṃ ekaṃ khandhañca kāmāsavañca paṭicca tayo khandhā diṭṭhāsavo avijjāsavo …pe… dve khandhe …pe…. (3)</i></a></p>
<p class="pe"><a data-ref="sc320, ms38P2_1288"><i>Cakkaṃ. Evaṃ sabbe paccayā kātabbā.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc321, ms38P2_1289, msdiv118"><i>Hetuyā nava, ārammaṇe nava, adhipatiyā nava (sabbattha nava, saṃkhittaṃ), kamme nava (vipākaṃ natthi), āhāre nava …pe… avigate nava.</i></a></p>
<p class="endsutta"><a data-ref="sc322, ms38P2_1290"><i>Anulomaṃ.</i></a></p>
<h4><a><i>2.3.5.1.2. Paccayapaccanīya</i></a></h4>
<h5><a><i>Vibhaṅgavāra</i></a></h5>
<h6><a><i>Naadhipatyādi</i></a></h6>
<p><a data-ref="sc323, ms38P2_1291, msdiv119"><i>Āsavañceva āsavasampayuttaṃ dhammaṃ paṭicca āsavo ceva āsavasampayutto ca dhammo uppajjati naadhipatipaccayā (nahetumūlakaṃ natthi), napurejātapaccayā, napacchājātapaccayā. (Saṃkhittaṃ.)</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc324, ms38P2_1292, msdiv120"><i>Naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava.</i></a></p>
<h3><a><i>2.3.5.2–6. Sahajāta-paccaya-nissaya-saṃsaṭṭha-sampayuttavāra</i></a></h3>
<p><a data-ref="sc325, ms38P2_1293"><i>(Evaṃ itare dve gaṇanāpi sahajātavārampi paccayavārampi nissayavārampi saṃsaṭṭhavārampi sampayuttavārampi paripuṇṇaṃ paṭiccasadisā.)</i></a></p>
<h3><a><i>2.3.5.7. Pañhāvāra</i></a></h3>
<h4><a><i>2.3.5.7.1. Paccayānuloma</i></a></h4>
<h5><a><i>Vibhaṅgavāra</i></a></h5>
<h6><a><i>Hetu</i></a></h6>
<p><a data-ref="sc326, ms38P2_1294, msdiv121"><i>Āsavo ceva āsavasampayutto ca dhammo āsavassa ceva āsavasampayuttassa ca dhammassa hetupaccayena paccayo … tīṇi.</i></a></p>
<p><a data-ref="sc327, ms38P2_1295"><i>Āsavasampayutto ceva no ca āsavo dhammo āsavasampayuttassa ceva no ca āsavassa dhammassa hetupaccayena paccayo—āsavasampayuttā ceva no ca āsavā hetū sampayuttakānaṃ khandhānaṃ hetupaccayena paccayo. (1)</i></a></p>
<h6><a><i>Ārammaṇādi</i></a></h6>
<p><a data-ref="sc328, ms38P2_1296, msdiv122"><i>Āsavo ceva āsavasampayutto ca dhammo āsavassa ceva āsavasampayuttassa ca dhammassa ārammaṇapaccayena paccayo … tīṇi.</i></a></p>
<p><a data-ref="sc329, ms38P2_1297"><i>Āsavasampayutto ceva no ca āsavo dhammo āsavasampayuttassa ceva no ca āsavassa dhammassa ārammaṇapaccayena paccayo—āsavasampayutte ceva no ca āsave khandhe ārabbha āsavasampayuttā ceva no ca āsavā khandhā uppajjanti. (1)</i></a></p>
<p><a data-ref="sc330, ms38P2_1298"><i>Āsavasampayutto ceva no ca āsavo dhammo āsavassa ceva āsavasampayuttassa ca dhammassa ārammaṇapaccayena paccayo—āsavasampayutte ceva no ca āsave khandhe ārabbha āsavā uppajjanti. (2)</i></a></p>
<p><a data-ref="sc331, ms38P2_1299"><i>Āsavasampayutto ceva no ca āsavo dhammo āsavassa ceva āsavasampayuttassa ca āsavasampayuttassa ceva no ca āsavassa ca dhammassa ārammaṇapaccayena paccayo— āsavasampayutte ceva no ca āsave khandhe ārabbha āsavā ca āsavasampayuttakā ca khandhā uppajjanti. (3)</i></a></p>
<p><a data-ref="sc332, ms38P2_1300"><i>Āsavo ceva āsavasampayutto ca āsavasampayutto ceva no ca āsavo ca dhammā āsavassa ceva āsavasampayuttassa ca dhammassa ārammaṇapaccayena paccayo … tīṇi.</i></a></p>
<p><a data-ref="sc333, ms38P2_1301"><i>Adhipatipaccayā … (ārammaṇasadisā, garukārammaṇā) anantarapaccayā … (ārammaṇasadisāyeva, purimā purimāti kātabbā.) Samanantarapaccayā … sahajātapaccayā … aññamaññapaccayā … nissayapaccayā … upanissayapaccayā. (Ārammaṇasadisaṃyeva, vibhajanā natthi … tīṇi. Upanissayaṃ sabbaṃ kātabbaṃ.)</i></a></p>
<h6><a><i>Kammādi</i></a></h6>
<p><a data-ref="sc334, ms38P2_1302, msdiv123"><i>Āsavasampayutto ceva no ca āsavo dhammo āsavasampayuttassa ceva no ca āsavassa dhammassa kammapaccayena paccayo … tīṇi … āhārapaccayena paccayo … tīṇi … indriyapaccayena paccayo … tīṇi … jhānapaccayena paccayo … tīṇi … maggapaccayena paccayo … nava … sampayuttapaccayena paccayo … nava … atthipaccayena paccayo … natthipaccayena paccayo … vigatapaccayena paccayo … avigatapaccayena paccayo … nava.</i></a></p>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc335, ms38P2_1303, msdiv124"><i>Hetuyā cattāri, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, āhāre tīṇi, indriye tīṇi, jhāne tīṇi, magge nava, sampayutte nava, atthiyā nava, natthiyā nava, vigate nava, avigate nava.</i></a></p>
<h4><a><i>Paccanīyuddhāra</i></a></h4>
<p><a data-ref="sc336, ms38P2_1304, msdiv125"><i>Āsavo ceva āsavasampayutto ca dhammo āsavassa ceva āsavasampayuttassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc337, ms38P2_1305"><i>Āsavo ceva āsavasampayutto ca dhammo āsavasampayuttassa ceva no ca āsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (2)</i></a></p>
<p><a data-ref="sc338, ms38P2_1306"><i>Āsavo ceva āsavasampayutto ca dhammo āsavassa ceva āsavasampayuttassa ca āsavasampayuttassa ceva no ca āsavassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<p><a data-ref="sc339, ms38P2_1307, msdiv126"><i>Āsavasampayutto ceva no ca āsavo dhammo āsavasampayuttassa ceva no ca āsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc340, ms38P2_1308"><i>Āsavasampayutto ceva no ca āsavo dhammo āsavassa ceva āsavasampayuttassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (2)</i></a></p>
<p><a data-ref="sc341, ms38P2_1309"><i>Āsavasampayutto ceva no ca āsavo dhammo āsavassa ceva āsavasampayuttassa ca āsavasampayuttassa ceva no ca āsavassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<p><a data-ref="sc342, ms38P2_1310, msdiv127"><i>Āsavo ceva āsavasampayutto ca āsavasampayutto ceva no ca āsavo ca dhammā āsavassa ceva āsavasampayuttassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</i></a></p>
<p><a data-ref="sc343, ms38P2_1311"><i>Āsavo ceva āsavasampayutto ca āsavasampayutto ceva no ca āsavo ca dhammā āsavasampayuttassa ceva no ca āsavassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (2)</i></a></p>
<p><a data-ref="sc344, ms38P2_1312"><i>Āsavo ceva āsavasampayutto ca āsavasampayutto ceva no ca āsavo ca dhammā āsavassa ceva āsavasampayuttassa ca āsavasampayuttassa ceva no ca āsavassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (3)</i></a></p>
<h4><a><i>2.3.5.7.2. Paccayapaccanīya</i></a></h4>
<h5><a><i>Saṅkhyāvāra</i></a></h5>
<h6><a><i>Suddha</i></a></h6>
<p><a data-ref="sc345, ms38P2_1313, msdiv128"><i>Nahetuyā nava, naārammaṇe nava (sabbattha nava), noavigate nava.</i></a></p>
<h4><a><i>2.3.5.7.3. Paccayānulomapaccanīya</i></a></h4>
<h6><a><i>Hetuduka</i></a></h6>
<p><a data-ref="sc346, ms38P2_1314, msdiv129"><i>Hetupaccayā naārammaṇe cattāri …pe… nasamanantare cattāri, naupanissaye cattāri …pe… namagge cattāri …pe… navippayutte cattāri, nonatthiyā cattāri, novigate cattāri.</i></a></p>
<h4><a><i>2.3.5.7.4. Paccayapaccanīyānuloma</i></a></h4>
<p><a data-ref="sc347, ms38P2_1315, msdiv130"><i>Nahetupaccayā ārammaṇe nava, adhipatiyā nava (anulomapadāni gaṇitabbāni) …pe… avigate nava.</i></a></p>
<p class="endsutta"><a data-ref="sc348, ms38P2_1316"><i>Āsavaāsavasampayuttadukaṃ niṭṭhitaṃ.</i></a></p>
<h2><a><i>2.3.6. Āsavavippayuttasāsavaduka</i></a></h2>
<h3><a><i>2.3.6.1–7. Paṭiccādivāra</i></a></h3>
<h6><a><i>Hetu</i></a></h6>
<p><a data-ref="sc349, ms38P2_1317, msdiv131"><i>Āsavavippayuttaṃ sāsavaṃ dhammaṃ paṭicca āsavavippayutto sāsavo dhammo uppajjati hetupaccayā—āsavavippayuttaṃ sāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe…. (1)</i></a></p>
<p><a data-ref="sc350, ms38P2_1318"><i>Āsavavippayuttaṃ anāsavaṃ dhammaṃ paṭicca āsavavippayutto anāsavo dhammo uppajjati hetupaccayā … tīṇi.</i></a></p>
<p><a data-ref="sc351, ms38P2_1319"><i>(Yathā cūḷantaraduke lokiyadukaṃ, evaṃ vitthāretabbaṃ ninnānākaraṇaṃ, saṃkhittaṃ.)</i></a></p>
<p class="endsutta"><a data-ref="sc352, ms38P2_1320"><i>Āsavavippayuttasāsavadukaṃ niṭṭhitaṃ.</i></a></p>
<p class="endsection"><a data-ref="sc353, ms38P2_1321"><i>Āsavagocchakaṃ niṭṭhitaṃ.</i></a></p>
</article>
</section>
</div>
</body>
</html>
