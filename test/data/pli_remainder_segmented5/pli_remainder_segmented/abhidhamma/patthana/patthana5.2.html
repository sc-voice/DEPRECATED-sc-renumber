<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana5.2">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānuloma (1), Tikatikapaṭṭhānapāḷi (5)</i></a></p>
<h1><a><i>5.2. Tika Kusalattika</i></a></h1>
</div>
<h2><a><i>5.2.1. Vedanāttika, Kusalattika</i></a></h2>
<p><a data-ref="sc1, ms39P5_297, msdiv1"><i>Sukhāya vedanāya sampayuttaṃ kusalaṃ dhammaṃ paṭicca sukhāya vedanāya sampayutto kusalo dhammo uppajjati hetupaccayā. (1)</i></a></p>
<p><a data-ref="sc2, ms39P5_298"><i>Adukkhamasukhāya vedanāya sampayuttaṃ kusalaṃ dhammaṃ paṭicca adukkhamasukhāya vedanāya sampayutto kusalo dhammo uppajjati hetupaccayā. (1)</i></a></p>
<p><a data-ref="sc3, ms39P5_299"><i>Hetuyā dve …pe… avigate dve. (Saṃkhittaṃ.) (Sahajātavārampi …pe… sampayuttavārampi paṭiccavārasadisaṃ.)</i></a></p>
<p><a data-ref="sc4, ms39P5_300, msdiv2"><i>Sukhāya vedanāya sampayutto kusalo dhammo sukhāya vedanāya sampayuttassa kusalassa dhammassa hetupaccayena paccayo. (1)</i></a></p>
<p><a data-ref="sc5, ms39P5_301"><i>Adukkhamasukhāya vedanāya sampayutto kusalo dhammo adukkhamasukhāya vedanāya sampayuttassa kusalassa dhammassa hetupaccayena paccayo. (1) (Saṃkhittaṃ.)</i></a></p>
<p><a data-ref="sc6, ms39P5_302"><i>Hetuyā dve, ārammaṇe adhipatiyā cattāri …pe… upanissaye cattāri …pe… avigate dve. (Saṃkhittaṃ. Sabbattha vitthāro.)</i></a></p>
<p><a data-ref="sc7, ms39P5_303, msdiv3"><i>Sukhāya vedanāya sampayuttaṃ akusalaṃ dhammaṃ paṭicca sukhāya vedanāya sampayutto akusalo dhammo uppajjati hetupaccayā. (1)</i></a></p>
<p><a data-ref="sc8, ms39P5_304"><i>Dukkhāya vedanāya sampayuttaṃ akusalaṃ dhammaṃ paṭicca dukkhāya vedanāya sampayutto akusalo dhammo uppajjati hetupaccayā. (1)</i></a></p>
<p><a data-ref="sc9, ms39P5_305"><i>Adukkhamasukhāya vedanāya sampayuttaṃ akusalaṃ dhammaṃ paṭicca adukkhamasukhāya vedanāya sampayutto akusalo dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc10, ms39P5_306"><i>Hetuyā tīṇi …pe… avigate tīṇi. (Saṃkhittaṃ. Sabbattha vitthāro.)</i></a></p>
<p><a data-ref="sc11, ms39P5_307, msdiv4"><i>Sukhāya vedanāya sampayuttaṃ abyākataṃ dhammaṃ paṭicca sukhāya vedanāya sampayutto abyākato dhammo uppajjati hetupaccayā. (1)</i></a></p>
<p><a data-ref="sc12, ms39P5_308"><i>Adukkhamasukhāya vedanāya sampayuttaṃ abyākataṃ dhammaṃ paṭicca adukkhamasukhāya vedanāya sampayutto abyākato dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc13, ms39P5_309"><i>Hetuyā dve, ārammaṇe tīṇi …pe… āsevane dve …pe… avigate tīṇi. (Saṃkhittaṃ.)</i></a></p>
<h2><a><i>5.2.2. Vipākattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc14, ms39P5_310, msdiv5"><i>Vipākadhammadhammaṃ kusalaṃ dhammaṃ paṭicca vipākadhammadhammo kusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc15, ms39P5_311"><i>Hetuyā ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc16, ms39P5_312, msdiv6"><i>Vipākadhammadhammaṃ akusalaṃ dhammaṃ paṭicca vipākadhammadhammo akusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc17, ms39P5_313"><i>Hetuyā ekaṃ. (Sabbattha ekaṃ.)</i></a></p>
<p><a data-ref="sc18, ms39P5_314, msdiv7"><i>Vipākaṃ abyākataṃ dhammaṃ paṭicca vipāko abyākato dhammo uppajjati hetupaccayā … tīṇi.</i></a></p>
<p><a data-ref="sc19, ms39P5_315"><i>Nevavipākanavipākadhammadhammaṃ abyākataṃ dhammaṃ paṭicca nevavipākanavipākadhammadhammo abyākato dhammo uppajjati hetupaccayā … tīṇi.</i></a></p>
<p><a data-ref="sc20, ms39P5_316"><i>Vipākaṃ abyākatañca nevavipākanavipākadhammadhammaṃ abyākatañca dhammaṃ paṭicca vipāko abyākato dhammo uppajjati hetupaccayā … tīṇi. (Saṃkhittaṃ.)</i></a></p>
<p><a data-ref="sc21, ms39P5_317"><i>Hetuyā nava, ārammaṇe cattāri, adhipatiyā pañca …pe… aññamaññe cha …pe… upanissaye cattāri, purejāte dve, āsevane ekaṃ …pe… sampayutte cattāri …pe… avigate nava. (Saṃkhittaṃ. Sabbattha vitthāro.)</i></a></p>
<h2><a><i>5.2.3. Upādinnattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc22, ms39P5_318, msdiv8"><i>Anupādinnupādāniyaṃ kusalaṃ dhammaṃ paṭicca anupādinnupādāniyo kusalo dhammo uppajjati hetupaccayā. (1)</i></a></p>
<p><a data-ref="sc23, ms39P5_319"><i>Anupādinnaanupādāniyaṃ kusalaṃ dhammaṃ paṭicca anupādinnaanupādāniyo kusalo dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc24, ms39P5_320"><i>Hetuyā dve …pe… avigate dve. (Sabbattha vitthāro.)</i></a></p>
<p><a data-ref="sc25, ms39P5_321"><i>Anupādinnupādāniyaṃ akusalaṃ dhammaṃ paṭicca anupādinnupādāniyo akusalo dhammo uppajjati hetupaccayā. (Sabbattha ekaṃ. Sabbattha vitthāro.)</i></a></p>
<p><a data-ref="sc26, ms39P5_322, msdiv9"><i>Upādinnupādāniyaṃ abyākataṃ dhammaṃ paṭicca upādinnupādāniyo abyākato dhammo uppajjati hetupaccayā … tīṇi. (Sabbattha vitthāro.)</i></a></p>
<p><a data-ref="sc27, ms39P5_323"><i>Anupādinnupādāniyaṃ abyākataṃ dhammaṃ paṭicca anupādinnupādāniyo abyākato dhammo uppajjati hetupaccayā … tīṇi.</i></a></p>
<p><a data-ref="sc28, ms39P5_324"><i>Anupādinnaanupādāniyaṃ abyākataṃ dhammaṃ paṭicca anupādinnaanupādāniyo abyākato dhammo uppajjati hetupaccayā. (1)</i></a></p>
<p><a data-ref="sc29, ms39P5_325"><i>Anupādinnupādāniyaṃ abyākatañca anupādinnaanupādāniyaṃ abyākatañca dhammaṃ paṭicca anupādinnupādāniyo abyākato dhammo uppajjati hetupaccayā. (1)</i></a></p>
<p><a data-ref="sc30, ms39P5_326"><i>Upādinnupādāniyaṃ abyākatañca anupādinnupādāniyaṃ abyākatañca dhammaṃ paṭicca anupādinnupādāniyo abyākato dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc31, ms39P5_327"><i>Hetuyā nava, ārammaṇe tīṇi, adhipatiyā pañca …pe… āsevane ekaṃ …pe… avigate nava. (Sabbattha vitthāro.)</i></a></p>
<h2><a><i>5.2.4. Saṃkiliṭṭhattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc32, ms39P5_328, msdiv10"><i>Asaṃkiliṭṭhasaṃkilesikaṃ kusalaṃ dhammaṃ paṭicca asaṃkiliṭṭhasaṃkilesiko kusalo dhammo uppajjati hetupaccayā.</i></a></p>
<p><a data-ref="sc33, ms39P5_329"><i>Asaṃkiliṭṭhaasaṃkilesikaṃ kusalaṃ dhammaṃ paṭicca asaṃkiliṭṭhaasaṃkilesiko kusalo dhammo uppajjati hetupaccayā. (Sabbattha dve.)</i></a></p>
<p><a data-ref="sc34, ms39P5_330"><i>Saṃkiliṭṭhasaṃkilesikaṃ akusalaṃ dhammaṃ paṭicca saṃkiliṭṭhasaṃkilesiko akusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc35, ms39P5_331"><i>Asaṃkiliṭṭhasaṃkilesikaṃ abyākataṃ dhammaṃ paṭicca asaṃkiliṭṭhasaṃkilesiko abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc36, ms39P5_332"><i>Hetuyā pañca ārammaṇe dve …pe… āsevane ekaṃ …pe… avigate pañca.</i></a></p>
<h2><a><i>5.2.5. Vitakkattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc37, ms39P5_333, msdiv11"><i>Savitakkasavicāraṃ kusalaṃ dhammaṃ paṭicca savitakkasavicāro kusalo dhammo uppajjati hetupaccayā … tīṇi.</i></a></p>
<p><a data-ref="sc38, ms39P5_334"><i>Avitakkavicāramattaṃ kusalaṃ dhammaṃ paṭicca avitakkavicāramatto kusalo dhammo uppajjati hetupaccayā … cattāri.</i></a></p>
<p><a data-ref="sc39, ms39P5_335"><i>Avitakkaavicāraṃ kusalaṃ dhammaṃ paṭicca avitakkaavicāro kusalo dhammo uppajjati hetupaccayā. (1)</i></a></p>
<p><a data-ref="sc40, ms39P5_336"><i>Avitakkaavicāraṃ kusalaṃ dhammaṃ paṭicca avitakkavicāramatto kusalo dhammo uppajjati hetupaccayā. (1)</i></a></p>
<p><a data-ref="sc41, ms39P5_337"><i>Avitakkavicāramattaṃ kusalañca avitakkaavicāraṃ kusalañca dhammaṃ …pe… savitakkasavicāraṃ kusalañca avitakkavicāramattaṃ kusalañca dhammaṃ paṭicca savitakkasavicāro kusalo dhammo uppajjati hetupaccayā. (1)</i></a></p>
<p><a data-ref="sc42, ms39P5_338"><i>Hetuyā ekādasa …pe… avigate ekādasa. (Saṃkhittaṃ.)</i></a></p>
<p><a data-ref="sc43, ms39P5_339, msdiv12"><i>Savitakkasavicāraṃ akusalaṃ dhammaṃ paṭicca savitakkasavicāro akusalo dhammo uppajjati hetupaccayā … tīṇi.</i></a></p>
<p><a data-ref="sc44, ms39P5_340"><i>Avitakkavicāramattaṃ akusalaṃ dhammaṃ paṭicca savitakkasavicāro akusalo dhammo uppajjati hetupaccayā. (1)</i></a></p>
<p><a data-ref="sc45, ms39P5_341"><i>Savitakkasavicāraṃ akusalañca avitakkavicāramattaṃ akusalañca dhammaṃ paṭicca savitakkasavicāro akusalo dhammo uppajjati hetupaccayā. (1)</i></a></p>
<p><a data-ref="sc46, ms39P5_342"><i>Hetuyā pañca …pe… avigate pañca. (Saṃkhittaṃ.)</i></a></p>
<p><a data-ref="sc47, ms39P5_343, msdiv13"><i>Savitakkasavicāraṃ abyākataṃ dhammaṃ paṭicca savitakkasavicāro abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc48, ms39P5_344"><i>Hetuyā sattatiṃsa, ārammaṇe ekavīsa …pe… aññamaññe aṭṭhavīsa …pe… purejāte āsevane ekādasa …pe… avigate sattatiṃsa. (Saṃkhittaṃ.)</i></a></p>
<h2><a><i>5.2.6. Pītittika, Kusalattika</i></a></h2>
<h6><a><i>Hetu</i></a></h6>
<p><a data-ref="sc49, ms39P5_345, msdiv14"><i>Pītisahagataṃ kusalaṃ dhammaṃ paṭicca pītisahagato kusalo dhammo uppajjati hetupaccayā … tīṇi.</i></a></p>
<p><a data-ref="sc50, ms39P5_346"><i>Sukhasahagataṃ kusalaṃ dhammaṃ paṭicca sukhasahagato kusalo dhammo uppajjati hetupaccayā … tīṇi.</i></a></p>
<p><a data-ref="sc51, ms39P5_347"><i>Upekkhāsahagataṃ kusalaṃ dhammaṃ paṭicca upekkhāsahagato kusalo dhammo uppajjati hetupaccayā. (1)</i></a></p>
<p><a data-ref="sc52, ms39P5_348"><i>Pītisahagataṃ kusalañca sukhasahagataṃ kusalañca dhammaṃ paṭicca pītisahagato kusalo dhammo uppajjati hetupaccayā … tīṇi. (Sabbattha dasa. Sabbattha vitthāro.)</i></a></p>
<p><a data-ref="sc53, ms39P5_349, msdiv15"><i>Pītisahagataṃ akusalaṃ dhammaṃ paṭicca pītisahagato akusalo dhammo uppajjati hetupaccayā … tīṇi.</i></a></p>
<p><a data-ref="sc54, ms39P5_350"><i>Sukhasahagataṃ akusalaṃ dhammaṃ paṭicca sukhasahagato akusalo dhammo uppajjati hetupaccayā … tīṇi.</i></a></p>
<p><a data-ref="sc55, ms39P5_351"><i>Upekkhāsahagataṃ akusalaṃ dhammaṃ paṭicca upekkhāsahagato akusalo dhammo uppajjati hetupaccayā. (1)</i></a></p>
<p><a data-ref="sc56, ms39P5_352"><i>Pītisahagataṃ akusalañca sukhasahagataṃ akusalañca dhammaṃ paṭicca pītisahagato akusalo dhammo uppajjati hetupaccayā … tīṇi. (Sabbattha dasa. Sabbattha vitthāro.)</i></a></p>
<p><a data-ref="sc57, ms39P5_353, msdiv16"><i>Pītisahagataṃ abyākataṃ dhammaṃ paṭicca pītisahagato abyākato dhammo uppajjati hetupaccayā … tīṇi.</i></a></p>
<p><a data-ref="sc58, ms39P5_354"><i>Sukhasahagataṃ abyākataṃ dhammaṃ paṭicca sukhasahagato abyākato dhammo uppajjati hetupaccayā … tīṇi.</i></a></p>
<p><a data-ref="sc59, ms39P5_355"><i>Upekkhāsahagataṃ abyākataṃ dhammaṃ paṭicca upekkhāsahagato abyākato dhammo uppajjati hetupaccayā. (1)</i></a></p>
<p><a data-ref="sc60, ms39P5_356"><i>Pītisahagataṃ abyākatañca sukhasahagataṃ abyākatañca dhammaṃ paṭicca pītisahagato abyākato dhammo uppajjati hetupaccayā … tīṇi. (Sabbattha dasa. Sabbattha vitthāro.)</i></a></p>
<h2><a><i>5.2.7. Dassanattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc61, ms39P5_357, msdiv17"><i>Nevadassanena nabhāvanāya pahātabbaṃ kusalaṃ dhammaṃ paṭicca nevadassanena nabhāvanāya pahātabbo kusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc62, ms39P5_358, msdiv18"><i>Dassanena pahātabbaṃ akusalaṃ dhammaṃ paṭicca dassanena pahātabbo akusalo dhammo uppajjati hetupaccayā. (1)</i></a></p>
<p><a data-ref="sc63, ms39P5_359"><i>Bhāvanāya pahātabbaṃ akusalaṃ dhammaṃ paṭicca bhāvanāya pahātabbo akusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc64, ms39P5_360, msdiv19"><i>Nevadassanena nabhāvanāya pahātabbaṃ abyākataṃ dhammaṃ paṭicca nevadassanena nabhāvanāya pahātabbo abyākato dhammo uppajjati hetupaccayā. (Sabbattha ekaṃ.)</i></a></p>
<h2><a><i>5.2.8. Dassanahetuttika, Kusalattika</i></a></h2>
<h6><a><i>Hetu</i></a></h6>
<p><a data-ref="sc65, ms39P5_361, msdiv20"><i>Nevadassanena nabhāvanāya pahātabbahetukaṃ kusalaṃ dhammaṃ paṭicca nevadassanena nabhāvanāya pahātabbahetuko kusalo dhammo uppajjati hetupaccayā. (Sabbattha ekaṃ. Sabbattha vitthāro.)</i></a></p>
<p><a data-ref="sc66, ms39P5_362, msdiv21"><i>Dassanena pahātabbahetukaṃ akusalaṃ dhammaṃ paṭicca dassanena pahātabbahetuko akusalo dhammo uppajjati hetupaccayā.</i></a></p>
<p><a data-ref="sc67, ms39P5_363"><i>Bhāvanāya pahātabbahetukaṃ akusalaṃ dhammaṃ paṭicca bhāvanāya pahātabbahetuko akusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc68, ms39P5_364"><i>Hetuyā cha, ārammaṇe dasa, adhipatiyā dve …pe… avigate dasa. (Sabbattha vitthāro.)</i></a></p>
<p><a data-ref="sc69, ms39P5_365, msdiv22"><i>Nevadassanena nabhāvanāya pahātabbahetukaṃ abyākataṃ dhammaṃ paṭicca nevadassanena nabhāvanāya pahātabbahetuko abyākato dhammo uppajjati hetupaccayā. (Sabbattha ekaṃ.)</i></a></p>
<h2><a><i>5.2.9. Ācayagāmittika, Kusalattika</i></a></h2>
<h6><a><i>Hetu</i></a></h6>
<p><a data-ref="sc70, ms39P5_366, msdiv23"><i>Ācayagāmiṃ kusalaṃ dhammaṃ paṭicca ācayagāmī kusalo dhammo uppajjati hetupaccayā. (1)</i></a></p>
<p><a data-ref="sc71, ms39P5_367"><i>Apacayagāmiṃ kusalaṃ dhammaṃ paṭicca apacayagāmī kusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc72, ms39P5_368"><i>Ācayagāmiṃ akusalaṃ dhammaṃ paṭicca ācayagāmī akusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc73, ms39P5_369"><i>Nevācayagāmināpacayagāmiṃ abyākataṃ dhammaṃ paṭicca nevācayagāmināpacayagāmī abyākato dhammo uppajjati hetupaccayā. (Sabbattha ekaṃ.)</i></a></p>
<h2><a><i>5.2.10. Sekkhattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc74, ms39P5_370, msdiv24"><i>Sekkhaṃ kusalaṃ dhammaṃ paṭicca sekkho kusalo dhammo uppajjati hetupaccayā. (1)</i></a></p>
<p><a data-ref="sc75, ms39P5_371"><i>Nevasekkhanāsekkhaṃ kusalaṃ dhammaṃ paṭicca nevasekkhanāsekkho kusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc76, ms39P5_372"><i>Nevasekkhanāsekkhaṃ akusalaṃ dhammaṃ paṭicca nevasekkhanāsekkho akusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc77, ms39P5_373"><i>Sekkhaṃ abyākataṃ dhammaṃ paṭicca sekkho abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc78, ms39P5_374"><i>Hetuyā nava, ārammaṇe tīṇi …pe… āsevane ekaṃ …pe… avigate nava. (Sabbattha vitthāretabbaṃ.)</i></a></p>
<h2><a><i>5.2.11. Parittattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc79, ms39P5_375, msdiv25"><i>Parittaṃ kusalaṃ dhammaṃ paṭicca paritto kusalo dhammo uppajjati hetupaccayā. (1)</i></a></p>
<p><a data-ref="sc80, ms39P5_376"><i>Mahaggataṃ kusalaṃ dhammaṃ paṭicca mahaggato kusalo dhammo uppajjati hetupaccayā. (1)</i></a></p>
<p><a data-ref="sc81, ms39P5_377"><i>Appamāṇaṃ kusalaṃ dhammaṃ paṭicca appamāṇo kusalo dhammo uppajjati hetupaccayā. (1) (Sabbattha tīṇi. Sabbattha vitthāro.)</i></a></p>
<p><a data-ref="sc82, ms39P5_378, msdiv26"><i>Parittaṃ akusalaṃ dhammaṃ paṭicca paritto akusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc83, ms39P5_379"><i>Parittaṃ abyākataṃ dhammaṃ paṭicca paritto abyākato dhammo uppajjati hetupaccayā … tīṇi.</i></a></p>
<p><a data-ref="sc84, ms39P5_380"><i>Mahaggataṃ abyākataṃ dhammaṃ paṭicca mahaggato abyākato dhammo uppajjati hetupaccayā … tīṇi.</i></a></p>
<p><a data-ref="sc85, ms39P5_381"><i>Appamāṇaṃ abyākataṃ dhammaṃ paṭicca appamāṇo abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc86, ms39P5_382"><i>Hetuyā terasa, ārammaṇe pañca, adhipatiyā nava …pe… aññamaññe satta …pe… purejāte tīṇi, āsevane dve, kamme terasa …pe… avigate terasa. (Saṃkhittaṃ.)</i></a></p>
<h2><a><i>5.2.12. Parittārammaṇattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc87, ms39P5_383, msdiv27"><i>Parittārammaṇaṃ kusalaṃ dhammaṃ paṭicca parittārammaṇo kusalo dhammo uppajjati hetupaccayā. (1)</i></a></p>
<p><a data-ref="sc88, ms39P5_384"><i>Mahaggatārammaṇaṃ kusalaṃ dhammaṃ paṭicca mahaggatārammaṇo kusalo dhammo uppajjati hetupaccayā. (1)</i></a></p>
<p><a data-ref="sc89, ms39P5_385"><i>Appamāṇārammaṇaṃ kusalaṃ dhammaṃ paṭicca appamāṇārammaṇo kusalo dhammo uppajjati hetupaccayā. (1) (Sabbattha tīṇi. Sabbattha vitthāro.)</i></a></p>
<p><a data-ref="sc90, ms39P5_386, msdiv28"><i>Parittārammaṇaṃ akusalaṃ dhammaṃ paṭicca parittārammaṇo akusalo dhammo uppajjati hetupaccayā. (1)</i></a></p>
<p><a data-ref="sc91, ms39P5_387"><i>Mahaggatārammaṇaṃ akusalaṃ dhammaṃ paṭicca mahaggatārammaṇo akusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc92, ms39P5_388, msdiv29"><i>Parittārammaṇaṃ abyākataṃ dhammaṃ paṭicca parittārammaṇo abyākato dhammo uppajjati hetupaccayā. (1)</i></a></p>
<p><a data-ref="sc93, ms39P5_389"><i>Mahaggatārammaṇaṃ abyākataṃ dhammaṃ paṭicca mahaggatārammaṇo abyākato dhammo uppajjati hetupaccayā. (1)</i></a></p>
<p><a data-ref="sc94, ms39P5_390"><i>Appamāṇārammaṇaṃ abyākataṃ dhammaṃ paṭicca appamāṇārammaṇo abyākato dhammo uppajjati hetupaccayā. (1) (Sabbattha tīṇi. Sabbattha vitthāro.)</i></a></p>
<h2><a><i>5.2.13. Hīnattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc95, ms39P5_391, msdiv30"><i>Majjhimaṃ kusalaṃ dhammaṃ paṭicca majjhimo kusalo dhammo uppajjati hetupaccayā. (1)</i></a></p>
<p><a data-ref="sc96, ms39P5_392"><i>Paṇītaṃ kusalaṃ dhammaṃ paṭicca paṇīto kusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc97, ms39P5_393, msdiv31"><i>Hīnaṃ akusalaṃ dhammaṃ paṭicca hīno akusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc98, ms39P5_394, msdiv32"><i>Majjhimaṃ abyākataṃ dhammaṃ paṭicca majjhimo abyākato dhammo uppajjati hetupaccayā. (1)</i></a></p>
<p><a data-ref="sc99, ms39P5_395"><i>Paṇītaṃ abyākataṃ dhammaṃ paṭicca paṇīto abyākato dhammo uppajjati hetupaccayā … tīṇi.</i></a></p>
<p><a data-ref="sc100, ms39P5_396"><i>Majjhimaṃ abyākatañca paṇītaṃ abyākatañca dhammaṃ paṭicca majjhimo abyākato dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc101, ms39P5_397"><i>Hetuyā pañca, ārammaṇe dve …pe… āsevane ekaṃ …pe… avigate pañca. (Sabbattha vitthāro.)</i></a></p>
<h2><a><i>5.2.14. Micchattattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc102, ms39P5_398, msdiv33"><i>Sammattaniyataṃ kusalaṃ dhammaṃ paṭicca sammattaniyato kusalo dhammo uppajjati hetupaccayā. (1)</i></a></p>
<p><a data-ref="sc103, ms39P5_399"><i>Aniyataṃ kusalaṃ dhammaṃ paṭicca aniyato kusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc104, ms39P5_400, msdiv34"><i>Micchattaniyataṃ akusalaṃ dhammaṃ paṭicca micchattaniyato akusalo dhammo uppajjati hetupaccayā. (1)</i></a></p>
<p><a data-ref="sc105, ms39P5_401"><i>Aniyataṃ akusalaṃ dhammaṃ paṭicca aniyato akusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc106, ms39P5_402"><i>Aniyataṃ abyākataṃ dhammaṃ paṭicca aniyato abyākato dhammo uppajjati hetupaccayā. (Sabbattha ekaṃ.)</i></a></p>
<h2><a><i>5.2.15. Maggārammaṇattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc107, ms39P5_403, msdiv35"><i>Maggārammaṇaṃ kusalaṃ dhammaṃ paṭicca maggārammaṇo kusalo dhammo uppajjati hetupaccayā … tīṇi.</i></a></p>
<p><a data-ref="sc108, ms39P5_404"><i>Maggahetukaṃ kusalaṃ dhammaṃ paṭicca maggahetuko kusalo dhammo uppajjati hetupaccayā … tīṇi.</i></a></p>
<p><a data-ref="sc109, ms39P5_405"><i>Maggādhipatiṃ kusalaṃ dhammaṃ paṭicca maggādhipati kusalo dhammo uppajjati hetupaccayā … pañca.</i></a></p>
<p><a data-ref="sc110, ms39P5_406"><i>Maggārammaṇaṃ kusalañca maggādhipatiṃ kusalañca dhammaṃ paṭicca maggārammaṇo kusalo dhammo uppajjati hetupaccayā … tīṇi.</i></a></p>
<p><a data-ref="sc111, ms39P5_407"><i>Maggahetukaṃ kusalañca maggādhipatiṃ kusalañca dhammaṃ paṭicca maggahetuko kusalo dhammo uppajjati hetupaccayā … tīṇi. (Saṃkhittaṃ.)</i></a></p>
<p><a data-ref="sc112, ms39P5_408"><i>Hetuyā sattarasa …pe… avigate sattarasa. (Saṃkhittaṃ.)</i></a></p>
<p><a data-ref="sc113, ms39P5_409, msdiv36"><i>Maggārammaṇaṃ abyākataṃ dhammaṃ paṭicca maggārammaṇo abyākato dhammo uppajjati hetupaccayā … tīṇi.</i></a></p>
<p><a data-ref="sc114, ms39P5_410"><i>Maggādhipatiṃ abyākataṃ dhammaṃ paṭicca maggādhipati abyākato dhammo uppajjati hetupaccayā … tīṇi.</i></a></p>
<p><a data-ref="sc115, ms39P5_411"><i>Maggārammaṇaṃ abyākatañca maggādhipatiṃ abyākatañca dhammaṃ paṭicca maggārammaṇo abyākato dhammo uppajjati hetupaccayā … tīṇi. (Sabbattha nava. Sabbattha vitthāro.)</i></a></p>
<h2><a><i>5.2.16. Uppannattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc116, ms39P5_412, msdiv37"><i>Uppanno kusalo dhammo uppannassa kusalassa dhammassa hetupaccayena paccayo. (Sabbattha ekaṃ. Sabbattha vitthāro.)</i></a></p>
<p><a data-ref="sc117, ms39P5_413"><i>Uppanno akusalo dhammo uppannassa akusalassa dhammassa hetupaccayena paccayo. (Sabbattha ekaṃ. Sabbattha vitthāro.)</i></a></p>
<p><a data-ref="sc118, ms39P5_414"><i>Uppanno abyākato dhammo uppannassa abyākatassa dhammassa hetupaccayena paccayo. (Saṃkhittaṃ.)</i></a></p>
<p><a data-ref="sc119, ms39P5_415"><i>Hetuyā ekaṃ, ārammaṇe tīṇi …pe… upanissaye tīṇi …pe… avigate ekaṃ. (Sabbattha vitthāro.)</i></a></p>
<h2><a><i>5.2.17. Atītattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc120, ms39P5_416, msdiv38"><i>Paccuppanno kusalo dhammo paccuppannassa kusalassa dhammassa hetupaccayena paccayo. (Sabbattha ekaṃ.)</i></a></p>
<p><a data-ref="sc121, ms39P5_417"><i>Paccuppanno akusalo dhammo paccuppannassa akusalassa dhammassa hetupaccayena paccayo. (Sabbattha ekaṃ. Sabbattha vitthāro.)</i></a></p>
<p><a data-ref="sc122, ms39P5_418"><i>Paccuppanno abyākato dhammo paccuppannassa abyākatassa dhammassa hetupaccayena paccayo.</i></a></p>
<p><a data-ref="sc123, ms39P5_419"><i>Hetuyā ekaṃ, ārammaṇe tīṇi, adhipatiyā tīṇi …pe… upanissaye tīṇi …pe… avigate ekaṃ. (Sabbattha vitthāro.)</i></a></p>
<h2><a><i>5.2.18. Atītārammaṇattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc124, ms39P5_420, msdiv39"><i>Atītārammaṇaṃ kusalaṃ dhammaṃ paṭicca atītārammaṇo kusalo dhammo uppajjati hetupaccayā. (1)</i></a></p>
<p><a data-ref="sc125, ms39P5_421"><i>Anāgatārammaṇaṃ kusalaṃ dhammaṃ paṭicca anāgatārammaṇo kusalo dhammo uppajjati hetupaccayā. (1)</i></a></p>
<p><a data-ref="sc126, ms39P5_422"><i>Paccuppannārammaṇaṃ kusalaṃ dhammaṃ paṭicca paccuppannārammaṇo kusalo dhammo uppajjati hetupaccayā. (1) (Sabbattha tīṇi. Sabbattha vitthāro.)</i></a></p>
<p><a data-ref="sc127, ms39P5_423, msdiv40"><i>Atītārammaṇaṃ akusalaṃ dhammaṃ paṭicca atītārammaṇo akusalo dhammo uppajjati hetupaccayā. (1)</i></a></p>
<p><a data-ref="sc128, ms39P5_424"><i>Anāgatārammaṇaṃ akusalaṃ dhammaṃ paṭicca anāgatārammaṇo akusalo dhammo uppajjati hetupaccayā. (1)</i></a></p>
<p><a data-ref="sc129, ms39P5_425"><i>Paccuppannārammaṇaṃ akusalaṃ dhammaṃ paṭicca paccuppannārammaṇo akusalo dhammo uppajjati hetupaccayā. (1) (Sabbattha tīṇi. Sabbattha vitthāro.)</i></a></p>
<p><a data-ref="sc130, ms39P5_426, msdiv41"><i>Atītārammaṇaṃ abyākataṃ dhammaṃ paṭicca atītārammaṇo abyākato dhammo uppajjati hetupaccayā. (1)</i></a></p>
<p><a data-ref="sc131, ms39P5_427"><i>Anāgatārammaṇaṃ abyākataṃ dhammaṃ paṭicca anāgatārammaṇo abyākato dhammo uppajjati hetupaccayā. (1)</i></a></p>
<p><a data-ref="sc132, ms39P5_428"><i>Paccuppannārammaṇaṃ abyākataṃ dhammaṃ paṭicca paccuppannārammaṇo abyākato dhammo uppajjati hetupaccayā. (1) (Sabbattha tīṇi. Sabbattha vitthāro.)</i></a></p>
<h2><a><i>5.2.19. Ajjhattattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc133, ms39P5_429, msdiv42"><i>Ajjhattaṃ kusalaṃ dhammaṃ paṭicca ajjhatto kusalo dhammo uppajjati hetupaccayā. (1)</i></a></p>
<p><a data-ref="sc134, ms39P5_430"><i>Bahiddhā kusalaṃ dhammaṃ paṭicca bahiddhā kusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc135, ms39P5_431, msdiv43"><i>Ajjhattaṃ akusalaṃ dhammaṃ paṭicca ajjhatto akusalo dhammo uppajjati hetupaccayā. (1)</i></a></p>
<p><a data-ref="sc136, ms39P5_432"><i>Bahiddhā akusalaṃ dhammaṃ paṭicca bahiddhā akusalo dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<p><a data-ref="sc137, ms39P5_433, msdiv44"><i>Ajjhattaṃ abyākataṃ dhammaṃ paṭicca ajjhatto abyākato dhammo uppajjati hetupaccayā. (1)</i></a></p>
<p><a data-ref="sc138, ms39P5_434"><i>Bahiddhā abyākataṃ dhammaṃ paṭicca bahiddhā abyākato dhammo uppajjati hetupaccayā. (1) (Sabbattha dve. Sabbattha vitthāro.)</i></a></p>
<h2><a><i>5.2.20. Ajjhattārammaṇattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc139, ms39P5_435, msdiv45"><i>Ajjhattārammaṇaṃ kusalaṃ dhammaṃ paṭicca ajjhattārammaṇo kusalo dhammo uppajjati hetupaccayā. (Sabbattha dve. Sabbattha vitthāro.)</i></a></p>
<p><a data-ref="sc140, ms39P5_436"><i>Ajjhattārammaṇaṃ akusalaṃ dhammaṃ paṭicca ajjhattārammaṇo akusalo dhammo uppajjati hetupaccayā. (Sabbattha dve. Sabbattha vitthāro.)</i></a></p>
<p><a data-ref="sc141, ms39P5_437"><i>Ajjhattārammaṇaṃ abyākataṃ dhammaṃ paṭicca ajjhattārammaṇo abyākato dhammo uppajjati hetupaccayā. (Sabbattha dve. Sabbattha vitthāro.)</i></a></p>
<h2><a><i>5.2.21. Sanidassanattika, Kusalattika</i></a></h2>
<h6><a><i>Hetu</i></a></h6>
<p><a data-ref="sc142, ms39P5_438, msdiv46"><i>Anidassanaappaṭighaṃ kusalaṃ dhammaṃ paṭicca anidassanaappaṭigho kusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc143, ms39P5_439"><i>Anidassanaappaṭighaṃ akusalaṃ dhammaṃ paṭicca anidassanaappaṭigho akusalo dhammo uppajjati hetupaccayā. (Sabbattha ekaṃ.)</i></a></p>
<p><a data-ref="sc144, ms39P5_440, msdiv47"><i>Anidassanasappaṭighaṃ abyākataṃ dhammaṃ paṭicca anidassanasappaṭigho abyākato dhammo uppajjati hetupaccayā. (Ekaṃ.)</i></a></p>
<p><a data-ref="sc145, ms39P5_441"><i>Anidassanasappaṭighaṃ abyākataṃ dhammaṃ paṭicca sanidassanasappaṭigho abyākato dhammo uppajjati hetupaccayā. (Dve.)</i></a></p>
<p><a data-ref="sc146, ms39P5_442"><i>Anidassanasappaṭighaṃ abyākataṃ dhammaṃ paṭicca anidassanaappaṭigho abyākato dhammo uppajjati hetupaccayā. (Tīṇi.)</i></a></p>
<p><a data-ref="sc147, ms39P5_443"><i>Anidassanasappaṭighaṃ abyākataṃ dhammaṃ paṭicca sanidassanasappaṭigho abyākato ca anidassanaappaṭigho abyākato ca dhammā uppajjanti hetupaccayā. (Cattāri.)</i></a></p>
<p><a data-ref="sc148, ms39P5_444"><i>Anidassanasappaṭighaṃ abyākataṃ dhammaṃ paṭicca anidassanasappaṭigho abyākato ca anidassanaappaṭigho abyākato ca dhammā uppajjanti hetupaccayā. (Pañca.)</i></a></p>
<p><a data-ref="sc149, ms39P5_445"><i>Anidassanasappaṭighaṃ abyākataṃ dhammaṃ paṭicca sanidassanasappaṭigho abyākato ca anidassanasappaṭigho abyākato ca dhammā uppajjanti hetupaccayā. (Cha.)</i></a></p>
<p><a data-ref="sc150, ms39P5_446"><i>Anidassanasappaṭighaṃ abyākataṃ dhammaṃ paṭicca sanidassanasappaṭigho abyākato ca anidassanasappaṭigho abyākato ca anidassanaappaṭigho abyākato ca dhammā uppajjanti hetupaccayā. (Satta.)</i></a></p>
<p><a data-ref="sc151, ms39P5_447, msdiv48"><i>Anidassanaappaṭighaṃ abyākataṃ dhammaṃ paṭicca anidassanaappaṭigho abyākato dhammo uppajjati hetupaccayā. (Satta.)</i></a></p>
<p><a data-ref="sc152, ms39P5_448"><i>Anidassanaappaṭighaṃ abyākatañca anidassanasappaṭighaṃ abyākatañca dhammaṃ paṭicca sanidassanasappaṭigho abyākato dhammo uppajjati hetupaccayā. (Satta.) (Saṃkhittaṃ.)</i></a></p>
<p><a data-ref="sc153, ms39P5_449, msdiv49"><i>Hetuyā ekavīsa, ārammaṇe ekaṃ, adhipatiyā ekavīsa …pe… aññamaññe cha …pe… avigate ekavīsa. (Saṃkhittaṃ.)</i></a></p>
<p><a data-ref="sc154, ms39P5_450"><i>(Sahajātavārampi …pe… pañhāvārampi vitthāretabbaṃ.)</i></a></p>
</article>
</section>
</div>
</body>
</html>
