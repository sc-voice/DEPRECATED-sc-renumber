<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya2.3.5">
<article>
<div class="hgroup">
<p class="division"><a><i>2 Khandhayamaka</i></a></p>
<p><a><i>2.3 Pariññāvāra</i></a></p>
<h1><a><i>2.3.5. Paccuppannānāgatavāra</i></a></h1>
</div>
<p><a data-ref="sc1, ms33Y2_981, msdiv210"><i>» Yo rūpakkhandhaṃ parijānāti so vedanākkhandhaṃ parijānissatīti? No.</i></a></p>
<p><a data-ref="sc2, ms33Y2_982"><i>« Yo vā pana vedanākkhandhaṃ parijānissati so rūpakkhandhaṃ parijānātīti? No.</i></a></p>
<p><a data-ref="sc3, ms33Y2_983"><i>» Yo rūpakkhandhaṃ na parijānāti so vedanākkhandhaṃ na parijānissatīti?</i></a></p>
<p><a data-ref="sc4, pts-vp-pli1.51, ms33Y2_984"><i>Ye maggaṃ paṭilabhissanti te rūpakkhandhaṃ na parijānanti, no ca vedanākkhandhaṃ na parijānissanti. Arahā ye ca puthujjanā maggaṃ na paṭilabhissanti te rūpakkhandhañca na parijānanti vedanākkhandhañca na parijānissanti.</i></a></p>
<p><a data-ref="sc5, ms33Y2_985"><i>« Yo vā pana vedanākkhandhaṃ na parijānissati so rūpakkhandhaṃ na parijānātīti?</i></a></p>
<p><a data-ref="sc6, ms33Y2_986"><i>Aggamaggasamaṅgī vedanākkhandhaṃ na parijānissati, no ca rūpakkhandhaṃ na parijānāti. Arahā ye ca puthujjanā maggaṃ na paṭilabhissanti te vedanākkhandhañca na parijānissanti rūpakkhandhañca na parijānanti.</i></a></p>
</article>
</section>
</div>
</body>
</html>
