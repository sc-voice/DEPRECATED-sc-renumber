<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya10.3.5">
<article>
<div class="hgroup">
<p class="division"><a><i>10 Indriyayamaka</i></a></p>
<p><a><i>10.3 Pariññāvāra</i></a></p>
<h1><a><i>10.3.5. Paccuppannānāgatavāra</i></a></h1>
</div>
<h2><a><i>10.3.5.1. Anuloma</i></a></h2>
<p><a data-ref="sc1, ms35Y10_4275, msdiv467"><i>» Yo cakkhundriyaṃ parijānāti so domanassindriyaṃ pajahissatīti? No.</i></a></p>
<p><a data-ref="sc2, ms35Y10_4276"><i>« Yo vā pana domanassindriyaṃ pajahissati so cakkhundriyaṃ parijānātīti? No.</i></a></p>
<p><a data-ref="sc3, ms35Y10_4277"><i>» Yo cakkhundriyaṃ parijānāti so anaññātaññassāmītindriyaṃ bhāvessatīti? No.</i></a></p>
<p><a data-ref="sc4, pts-vp-pli2.209, ms35Y10_4278"><i>« Yo vā pana anaññātaññassāmītindriyaṃ bhāvessati so cakkhundriyaṃ parijānātīti? No.</i></a></p>
<p><a data-ref="sc5, ms35Y10_4279"><i>» Yo cakkhundriyaṃ parijānāti so aññindriyaṃ bhāvessatīti? No.</i></a></p>
<p><a data-ref="sc6, ms35Y10_4280"><i>« Yo vā pana aññindriyaṃ bhāvessati so cakkhundriyaṃ parijānātīti? No.</i></a></p>
<p><a data-ref="sc7, ms35Y10_4281"><i>» Yo cakkhundriyaṃ parijānāti so aññātāvindriyaṃ sacchikarissatīti? Āmantā.</i></a></p>
<p><a data-ref="sc8, ms35Y10_4282"><i>« Yo vā pana aññātāvindriyaṃ sacchikarissati so cakkhundriyaṃ parijānātīti?</i></a></p>
<p><a data-ref="sc9, ms35Y10_4283"><i>Satta puggalā aññātāvindriyaṃ sacchikarissanti, no ca cakkhundriyaṃ parijānanti. Aggamaggasamaṅgī aññātāvindriyañca sacchikarissati cakkhundriyañca parijānāti. (Cakkhundriyamūlakaṃ.)</i></a></p>
<p><a data-ref="sc10, ms35Y10_4284, msdiv468"><i>» Yo domanassindriyaṃ pajahati so anaññātaññassāmītindriyaṃ bhāvessatīti? No.</i></a></p>
<p><a data-ref="sc11, ms35Y10_4285"><i>« Yo vā pana anaññātaññassāmītindriyaṃ bhāvessati so domanassindriyaṃ pajahatīti? No.</i></a></p>
<p><a data-var="Āmantā → no (csp1ed)" data-ref="sc12, ms35Y10_4286"><i>» Yo domanassindriyaṃ pajahati so aññindriyaṃ bhāvessatīti? Āmantā.</i></a></p>
<p><a data-ref="sc13, ms35Y10_4287"><i>« Yo vā pana aññindriyaṃ bhāvessati so domanassindriyaṃ pajahatīti?</i></a></p>
<p><a data-var="Cha puggalā aññindriyaṃ bhāvessanti, no ca domanassindriyaṃ pajahanti anāgāmimaggasamaṅgī aññindriyañca bhāvessati, domanassindriyañca pajahati → no (csp1ed)" data-ref="sc14, ms35Y10_4288"><i>Cha puggalā aññindriyaṃ bhāvessanti, no ca domanassindriyaṃ pajahanti anāgāmimaggasamaṅgī aññindriyañca bhāvessati, domanassindriyañca pajahati.</i></a></p>
<p><a data-ref="sc15, ms35Y10_4289"><i>» Yo domanassindriyaṃ pajahati so aññātāvindriyaṃ sacchikarissatīti? Āmantā.</i></a></p>
<p><a data-ref="sc16, ms35Y10_4290"><i>« Yo vā pana aññātāvindriyaṃ sacchikarissati so domanassindriyaṃ pajahatīti?</i></a></p>
<p><a data-ref="sc17, ms35Y10_4291"><i>Satta puggalā aññātāvindriyaṃ sacchikarissanti, no ca domanassindriyaṃ pajahanti. Anāgāmimaggasamaṅgī aññātāvindriyañca sacchikarissati domanassindriyañca pajahati. (Domanassindriyamūlakaṃ.)</i></a></p>
<p><a data-ref="sc18, ms35Y10_4292, msdiv469"><i>» Yo anaññātaññassāmītindriyaṃ bhāveti so aññindriyaṃ bhāvessatīti? Āmantā.</i></a></p>
<p><a data-ref="sc19, ms35Y10_4293"><i>« Yo vā pana aññindriyaṃ bhāvessati so anaññātaññassāmītindriyaṃ bhāvetīti?</i></a></p>
<p><a data-var="Cha → cattāro (csp1ed)" data-ref="sc20, ms35Y10_4294"><i>Cha puggalā aññindriyaṃ bhāvessanti, no ca anaññātaññassāmītindriyaṃ bhāventi. Aṭṭhamako aññindriyañca bhāvessati anaññātaññassāmītindriyañca bhāveti.</i></a></p>
<p><a data-ref="sc21, ms35Y10_4295"><i>» Yo anaññātaññassāmītindriyaṃ bhāveti so aññātāvindriyaṃ sacchikarissatīti? Āmantā.</i></a></p>
<p><a data-var="aññātāvindriyaṃ → aññindriyaṃ (cck, sya1ed, pts-vp-pli1)" data-ref="sc22, ms35Y10_4296"><i>« Yo vā pana aññātāvindriyaṃ sacchikarissati so anaññātaññassāmītindriyaṃ bhāvetīti?</i></a></p>
<p><a data-var="Satta → aṭṭha (cck, pts-vp-pli1)" data-ref="sc23, ms35Y10_4297"><i>Satta puggalā aññātāvindriyaṃ sacchikarissanti, no ca anaññātaññassāmītindriyaṃ bhāventi. Aṭṭhamako aññātāvindriyañca sacchikarissati anaññātaññassāmītindriyañca bhāveti. (Anaññātaññassāmītindriyamūlakaṃ.)</i></a></p>
<p><a data-ref="sc24, ms35Y10_4298, msdiv470"><i>» Yo aññindriyaṃ bhāveti so aññātāvindriyaṃ sacchikarissatīti? Āmantā.</i></a></p>
<p><a data-ref="sc25, ms35Y10_4299"><i>« Yo vā pana aññātāvindriyaṃ sacchikarissati so aññindriyaṃ bhāvetīti?</i></a></p>
<p><a data-var="Pañca → satta (cck, pts-vp-pli1) | Tayo maggasamaṅgino → aggamaggasamaṅgī (cck, pts-vp-pli1)" data-ref="sc26, ms35Y10_4300"><i>Pañca puggalā aññātāvindriyaṃ sacchikarissanti, no ca aññindriyaṃ bhāventi. Tayo maggasamaṅgino aññātāvindriyañca sacchikarissanti aññindriyañca bhāventi. (Aññindriyamūlakaṃ.)</i></a></p>
<h2><a><i>10.3.5.2. Paccanīka</i></a></h2>
<p><a data-ref="sc27, pts-vp-pli2.210, ms35Y10_4301, msdiv471"><i>» Yo cakkhundriyaṃ na parijānāti so domanassindriyaṃ nappajahissatīti?</i></a></p>
<p><a data-ref="sc28, ms35Y10_4302"><i>Pañca puggalā cakkhundriyaṃ na parijānanti, no ca domanassindriyaṃ nappajahissanti. Cattāro puggalā cakkhundriyañca na parijānanti domanassindriyañca nappajahissanti.</i></a></p>
<p><a data-ref="sc29, ms35Y10_4303"><i>« Yo vā pana domanassindriyaṃ nappajahissati so cakkhundriyaṃ na parijānātīti?</i></a></p>
<p><a data-ref="sc30, ms35Y10_4304"><i>Aggamaggasamaṅgī domanassindriyaṃ nappajahissati, no ca cakkhundriyaṃ na parijānāti. Cattāro puggalā domanassindriyañca nappajahissanti cakkhundriyañca na parijānanti.</i></a></p>
<p><a data-ref="sc31, ms35Y10_4305"><i>» Yo cakkhundriyaṃ na parijānāti so anaññātaññassāmītindriyaṃ na bhāvessatīti?</i></a></p>
<p><a data-ref="sc32, ms35Y10_4306"><i>Ye puthujjanā maggaṃ paṭilabhissanti te cakkhundriyaṃ na parijānanti, no ca anaññātaññassāmītindriyaṃ na bhāvessanti. Aṭṭha puggalā cakkhundriyañca na parijānanti anaññātaññassāmītindriyañca na bhāvessanti.</i></a></p>
<p><a data-ref="sc33, ms35Y10_4307"><i>« Yo vā pana anaññātaññassāmītindriyaṃ na bhāvessati so cakkhundriyaṃ na parijānātīti?</i></a></p>
<p><a data-ref="sc34, ms35Y10_4308"><i>Aggamaggasamaṅgī anaññātaññassāmītindriyaṃ na bhāvessati, no ca cakkhundriyaṃ na parijānāti. Aṭṭha puggalā anaññātaññassāmītindriyañca na bhāvessanti cakkhundriyañca na parijānanti.</i></a></p>
<p><a data-ref="sc35, ms35Y10_4309"><i>» Yo cakkhundriyaṃ na parijānāti so aññindriyaṃ na bhāvessatīti?</i></a></p>
<p><a data-var="Satta → pañca (csp1ed) | Dve → cattāro (csp1ed)" data-ref="sc36, ms35Y10_4310"><i>Satta puggalā cakkhundriyaṃ na parijānanti, no ca aññindriyaṃ na bhāvessanti. Dve puggalā cakkhundriyañca na parijānanti aññindriyañca na bhāvessanti.</i></a></p>
<p><a data-ref="sc37, ms35Y10_4311"><i>« Yo vā pana aññindriyaṃ na bhāvessati so cakkhundriyaṃ na parijānātīti?</i></a></p>
<p><a data-var="Dve → cattāro (csp1ed)" data-ref="sc38, ms35Y10_4312"><i>Aggamaggasamaṅgī aññindriyaṃ na bhāvessati, no ca cakkhundriyaṃ na parijānāti. Dve puggalā aññindriyañca na bhāvessanti cakkhundriyañca na parijānanti.</i></a></p>
<p><a data-ref="sc39, ms35Y10_4313"><i>» Yo cakkhundriyaṃ na parijānāti so aññātāvindriyaṃ na sacchikarissatīti?</i></a></p>
<p><a data-ref="sc40, ms35Y10_4314"><i>Satta puggalā cakkhundriyaṃ na parijānanti, no ca aññātāvindriyaṃ na sacchikarissanti. Dve puggalā cakkhundriyañca na parijānanti aññātāvindriyañca na sacchikarissanti.</i></a></p>
<p><a data-ref="sc41, ms35Y10_4315"><i>« Yo vā pana aññātāvindriyaṃ na sacchikarissati so cakkhundriyaṃ na parijānātīti? Āmantā. (Cakkhundriyamūlakaṃ.)</i></a></p>
<p><a data-ref="sc42, ms35Y10_4316, msdiv472"><i>» Yo domanassindriyaṃ nappajahati so anaññātaññassāmītindriyaṃ na bhāvessatīti?</i></a></p>
<p><a data-ref="sc43, ms35Y10_4317"><i>Ye puthujjanā maggaṃ paṭilabhissanti te domanassindriyaṃ nappajahanti, no ca anaññātaññassāmītindriyaṃ na bhāvessanti. Aṭṭha puggalā domanassindriyañca nappajahanti anaññātaññassāmītindriyañca na bhāvessanti.</i></a></p>
<p><a data-ref="sc44, ms35Y10_4318"><i>« Yo vā pana anaññātaññassāmītindriyaṃ na bhāvessati so domanassindriyaṃ nappajahatīti?</i></a></p>
<p><a data-ref="sc45, pts-vp-pli2.211, ms35Y10_4319"><i>Anāgāmimaggasamaṅgī anaññātaññassāmītindriyaṃ na bhāvessati, no ca domanassindriyaṃ nappajahati. Aṭṭha puggalā anaññātaññassāmītindriyañca na bhāvessanti domanassindriyañca nappajahanti.</i></a></p>
<p><a data-ref="sc46, ms35Y10_4320"><i>» Yo domanassindriyaṃ nappajahati so aññindriyaṃ na bhāvessatīti?</i></a></p>
<p><a data-var="Cha → pañca (csp1ed) | Tayo → cattāro (csp1ed)" data-ref="sc47, ms35Y10_4321"><i>Cha puggalā domanassindriyaṃ nappajahanti, no ca aññindriyaṃ na bhāvessanti. Tayo puggalā domanassindriyañca nappajahanti aññindriyañca na bhāvessanti.</i></a></p>
<p><a data-var="Āmantā → cattāro puggalā aññindriyañca na bhāvessanti domanassindriyañca nappajahanti (csp1ed)" data-ref="sc48, ms35Y10_4322"><i>« Yo vā pana aññindriyaṃ na bhāvessati so domanassindriyaṃ nappajahatīti? Āmantā.</i></a></p>
<p><a data-ref="sc49, ms35Y10_4323"><i>» Yo domanassindriyaṃ nappajahati so aññātāvindriyaṃ na sacchikarissatīti?</i></a></p>
<p><a data-ref="sc50, ms35Y10_4324"><i>Satta puggalā domanassindriyaṃ nappajahanti, no ca aññātāvindriyaṃ na sacchikarissanti. Dve puggalā domanassindriyañca nappajahanti aññātāvindriyañca na sacchikarissanti.</i></a></p>
<p><a data-ref="sc51, ms35Y10_4325"><i>« Yo vā pana aññātāvindriyaṃ na sacchikarissati so domanassindriyaṃ nappajahatīti? Āmantā. (Domanassindriyamūlakaṃ.)</i></a></p>
<p><a data-ref="sc52, ms35Y10_4326, msdiv473"><i>» Yo anaññātaññassāmītindriyaṃ na bhāveti so aññindriyaṃ na bhāvessatīti?</i></a></p>
<p><a data-var="Cha → cattāro (csp1ed)" data-ref="sc53, ms35Y10_4327"><i>Cha puggalā anaññātaññassāmītindriyaṃ na bhāventi, no ca aññindriyaṃ na bhāvessanti. Tayo puggalā anaññātaññassāmītindriyañca na bhāventi aññindriyañca na bhāvessanti.</i></a></p>
<p><a data-ref="sc54, ms35Y10_4328"><i>« Yo vā pana aññindriyaṃ na bhāvessati so anaññātaññassāmītindriyaṃ na bhāvetīti? Āmantā.</i></a></p>
<p><a data-ref="sc55, ms35Y10_4329"><i>» Yo anaññātaññassāmītindriyaṃ na bhāveti so aññātāvindriyaṃ na sacchikarissatīti?</i></a></p>
<p><a data-ref="sc56, ms35Y10_4330"><i>Satta puggalā anaññātaññassāmītindriyaṃ na bhāventi, no ca aññātāvindriyaṃ na sacchikarissanti. Dve puggalā anaññātaññassāmītindriyañca na bhāventi aññātāvindriyañca na sacchikarissanti.</i></a></p>
<p><a data-ref="sc57, ms35Y10_4331"><i>« Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvetīti? Āmantā. (Anaññātaññassāmītindriyamūlakaṃ.)</i></a></p>
<p><a data-ref="sc58, ms35Y10_4332, msdiv474"><i>» Yo aññindriyaṃ na bhāveti so aññātāvindriyaṃ na sacchikarissatīti?</i></a></p>
<p><a data-ref="sc59, ms35Y10_4333"><i>Pañca puggalā aññindriyaṃ na bhāventi, no ca aññātāvindriyaṃ na sacchikarissanti. Dve puggalā aññindriyañca na bhāventi aññātāvindriyañca na sacchikarissanti.</i></a></p>
<p><a data-ref="sc60, ms35Y10_4334"><i>« Yo vā pana aññātāvindriyaṃ na sacchikarissati so aññindriyaṃ na bhāvetīti? Āmantā. (Aññindriyamūlakaṃ.)</i></a></p>
</article>
</section>
</div>
</body>
</html>
