<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya4.2.1">
<article>
<div class="hgroup">
<p class="division"><a><i>4 Dhātuyamaka</i></a></p>
<p><a><i>4.2 Pavattivāra</i></a></p>
<h1><a><i>4.2.1. Uppādavāra</i></a></h1>
</div>
<h2><a><i>4.2.1.1 Paccuppannavāra</i></a></h2>
<h3><a><i>4.2.1.1.1. Anulomapuggala</i></a></h3>
<p><a data-ref="sc1, ms33Y4_225, msdiv18"><i>» Yassa cakkhudhātu uppajjati tassa sotadhātu uppajjatīti?</i></a></p>
<p><a data-ref="sc2, pts-vp-pli1.172, ms33Y4_226"><i>Sacakkhukānaṃ asotakānaṃ upapajjantānaṃ tesaṃ cakkhudhātu uppajjati, no ca tesaṃ sotadhātu uppajjati. Sacakkhukānaṃ sasotakānaṃ upapajjantānaṃ tesaṃ cakkhudhātu ca uppajjati sotadhātu ca uppajjati.</i></a></p>
<p><a data-ref="sc3, ms33Y4_227"><i>« Yassa vā pana sotadhātu uppajjati tassa cakkhudhātu uppajjatīti?</i></a></p>
<p><a data-ref="sc4, ms33Y4_228"><i>Sasotakānaṃ acakkhukānaṃ upapajjantānaṃ tesaṃ sotadhātu uppajjati, no ca tesaṃ cakkhudhātu uppajjati. Sasotakānaṃ sacakkhukānaṃ upapajjantānaṃ tesaṃ sotadhātu ca uppajjati cakkhudhātu ca uppajjati.</i></a></p>
<p><a data-ref="sc5, ms33Y4_229"><i>» Yassa cakkhudhātu uppajjati tassa ghānadhātu uppajjatīti?</i></a></p>
<p><a data-ref="sc6, ms33Y4_230"><i>Sacakkhukānaṃ aghānakānaṃ upapajjantānaṃ tesaṃ cakkhudhātu uppajjati, no ca tesaṃ ghānadhātu uppajjati. Sacakkhukānaṃ saghānakānaṃ upapajjantānaṃ tesaṃ cakkhudhātu ca uppajjati ghānadhātu ca uppajjati.</i></a></p>
<p><a data-ref="sc7, ms33Y4_231"><i>« Yassa vā pana ghānadhātu uppajjati tassa cakkhudhātu uppajjatīti?</i></a></p>
<p><a data-ref="sc8, ms33Y4_232"><i>Saghānakānaṃ acakkhukānaṃ upapajjantānaṃ tesaṃ ghānadhātu uppajjati, no ca tesaṃ cakkhudhātu uppajjati. Saghānakānaṃ sacakkhukānaṃ upapajjantānaṃ tesaṃ ghānadhātu ca uppajjati cakkhudhātu ca uppajjati.</i></a></p>
<p><a data-ref="sc9, ms33Y4_233"><i>» Yassa cakkhudhātu uppajjati tassa rūpadhātu uppajjatīti? Āmantā.</i></a></p>
<p><a data-ref="sc10, ms33Y4_234"><i>« Yassa vā pana rūpadhātu uppajjati tassa cakkhudhātu uppajjatīti?</i></a></p>
<p><a data-ref="sc11, ms33Y4_235"><i>Sarūpakānaṃ acakkhukānaṃ upapajjantānaṃ tesaṃ rūpadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ rūpadhātu ca uppajjati cakkhudhātu ca uppajjati.</i></a></p>
<p><a data-ref="sc12, ms33Y4_236"><i>» Yassa cakkhudhātu uppajjati tassa manoviññāṇadhātu uppajjatīti? Āmantā.</i></a></p>
<p><a data-ref="sc13, ms33Y4_237"><i>« Yassa vā pana manoviññāṇadhātu uppajjati tassa cakkhudhātu uppajjatīti?</i></a></p>
<p><a data-ref="sc14, ms33Y4_238"><i>Sacittakānaṃ acakkhukānaṃ upapajjantānaṃ tesaṃ manoviññāṇadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ manoviññāṇadhātu ca uppajjati cakkhudhātu ca uppajjati.</i></a></p>
<p><a data-ref="sc15, ms33Y4_239"><i>» Yassa cakkhudhātu uppajjati tassa dhammadhātu uppajjatīti? Āmantā.</i></a></p>
<p><a data-ref="sc16, ms33Y4_240"><i>« Yassa vā pana dhammadhātu uppajjati tassa cakkhudhātu uppajjatīti?</i></a></p>
<p><a data-ref="sc17, ms33Y4_241"><i>Acakkhukānaṃ upapajjantānaṃ tesaṃ dhammadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ dhammadhātu ca uppajjati cakkhudhātu ca uppajjati.</i></a></p>
<p><a data-ref="sc18, ms33Y4_242"><i>(Yathā āyatanayamakaṃ vibhattaṃ evaṃ dhātuyamakampi vibhajitabbaṃ, sadisaṃ kātabbaṃ.)</i></a></p>
</article>
</section>
</div>
</body>
</html>
