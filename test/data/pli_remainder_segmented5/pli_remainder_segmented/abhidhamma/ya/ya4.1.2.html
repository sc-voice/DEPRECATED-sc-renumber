<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya4.1.2">
<article>
<div class="hgroup">
<p class="division"><a><i>4 Dhātuyamaka</i></a></p>
<p><a><i>4.1 Paṇṇattivāra</i></a></p>
<h1><a><i>4.1.2. Paṇṇattivāraniddesa</i></a></h1>
</div>
<h2><a><i>4.1.2.1. Padasodhanavāra</i></a></h2>
<h3><a><i>4.1.2.11. Anuloma</i></a></h3>
<p><a data-ref="sc1, ms33Y4_96, msdiv10"><i>» Cakkhu cakkhudhātūti?</i></a></p>
<p><a data-ref="sc2, ms33Y4_97"><i>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</i></a></p>
<p><a data-ref="sc3, ms33Y4_98"><i>« Cakkhudhātu cakkhūti? Āmantā.</i></a></p>
<p><a data-ref="sc4, ms33Y4_99"><i>» Sotaṃ sotadhātūti?</i></a></p>
<p><a data-ref="sc5, ms33Y4_100"><i>Dibbasotaṃ taṇhāsotaṃ sotaṃ, na sotadhātu. Sotadhātu sotañceva sotadhātu ca.</i></a></p>
<p><a data-ref="sc6, ms33Y4_101"><i>« Sotadhātu sotanti? Āmantā.</i></a></p>
<p><a data-ref="sc7, ms33Y4_102"><i>» Ghānaṃ ghānadhātūti? Āmantā.</i></a></p>
<p><a data-ref="sc8, ms33Y4_103"><i>« Ghānadhātu ghānanti? Āmantā.</i></a></p>
<p class="endsutta"><a data-ref="sc9, ms33Y4_104"><i>(Jivhāpi ghānadhātusadisā.)</i></a></p>
<p><a data-ref="sc10, ms33Y4_105"><i>» Kāyo kāyadhātūti?</i></a></p>
<p><a data-var="ṭhapetvā avaseso kāyo → avaseso kāyo kāyo (bj, sya-all, pts-vp-pli1)" data-ref="sc11, ms33Y4_106"><i>Kāyadhātuṃ ṭhapetvā avaseso kāyo, na kāyadhātu. Kāyadhātu kāyo ceva kāyadhātu ca.</i></a></p>
<p><a data-ref="sc12, ms33Y4_107"><i>« Kāyadhātu kāyoti? Āmantā.</i></a></p>
<p><a data-ref="sc13, ms33Y4_108"><i>» Rūpaṃ rūpadhātūti?</i></a></p>
<p><a data-var="avasesaṃ rūpaṃ → avasesaṃ rūpaṃ rūpaṃ (bj, sya-all, pts-vp-pli1)" data-ref="sc14, ms33Y4_109"><i>Rūpadhātuṃ ṭhapetvā avasesaṃ rūpaṃ, na rūpadhātu. Rūpadhātu rūpañceva rūpadhātu ca.</i></a></p>
<p><a data-ref="sc15, ms33Y4_110"><i>« Rūpadhātu rūpanti? Āmantā.</i></a></p>
<p class="endsutta"><a data-ref="sc16, ms33Y4_111"><i>(Saddo ghānasadiso.)</i></a></p>
<p><a data-ref="sc17, ms33Y4_112"><i>» Gandho gandhadhātūti?</i></a></p>
<p><a data-ref="sc18, ms33Y4_113"><i>Sīlagandho samādhigandho paññāgandho gandho, na gandhadhātu. Gandhadhātu gandho ceva gandhadhātu ca.</i></a></p>
<p><a data-ref="sc19, ms33Y4_114"><i>« Gandhadhātu gandhoti? Āmantā.</i></a></p>
<p><a data-ref="sc20, ms33Y4_115"><i>» Raso rasadhātūti?</i></a></p>
<p><a data-ref="sc21, ms33Y4_116"><i>Attharaso dhammaraso vimuttiraso raso, na rasadhātu. Rasadhātu raso ceva rasadhātu ca.</i></a></p>
<p><a data-ref="sc22, ms33Y4_117"><i>« Rasadhātu rasoti? Āmantā.</i></a></p>
<p class="endsutta"><a data-ref="sc23, ms33Y4_118"><i>(Phoṭṭhabbo ghānasadiso.)</i></a></p>
<p><a data-ref="sc24, ms33Y4_119"><i>» Cakkhuviññāṇaṃ cakkhuviññāṇadhātūti? Āmantā.</i></a></p>
<p><a data-ref="sc25, ms33Y4_120"><i>« Cakkhuviññāṇadhātu cakkhuviññāṇanti? Āmantā.</i></a></p>
<p><a data-ref="sc26, pts-vp-pli1.168, ms33Y4_121"><i>Sotaviññāṇaṃ …pe… ghānaviññāṇaṃ … jivhāviññāṇaṃ … kāyaviññāṇaṃ ….</i></a></p>
<p><a data-ref="sc27, ms33Y4_122"><i>» Mano manodhātūti?</i></a></p>
<p><a data-var="ṭhapetvā avaseso mano → avaseso mano mano (bj, sya-all, pts-vp-pli1)" data-ref="sc28, ms33Y4_123"><i>Manodhātuṃ ṭhapetvā avaseso mano, na manodhātu. Manodhātu mano ceva manodhātu ca.</i></a></p>
<p><a data-ref="sc29, ms33Y4_124"><i>« Manodhātu manoti? Āmantā.</i></a></p>
<p><a data-ref="sc30, ms33Y4_125"><i>» Manoviññāṇaṃ manoviññāṇadhātūti? Āmantā.</i></a></p>
<p><a data-ref="sc31, ms33Y4_126"><i>« Manoviññāṇadhātu manoviññāṇanti? Āmantā.</i></a></p>
<p><a data-ref="sc32, ms33Y4_127"><i>» Dhammo dhammadhātūti?</i></a></p>
<p><a data-var="Dhammadhātuṃ ṭhapetvā avaseso dhammo → avaseso dhammo dhammo (bj, sya-all, pts-vp-pli1)" data-ref="sc33, ms33Y4_128"><i>Dhammadhātuṃ ṭhapetvā avaseso dhammo, na dhammadhātu. Dhammadhātu dhammo ceva dhammadhātu ca.</i></a></p>
<p><a data-ref="sc34, ms33Y4_129"><i>« Dhammadhātu dhammoti? Āmantā.</i></a></p>
<h3><a><i>4.1.2.12. Paccanīka</i></a></h3>
<p><a data-ref="sc35, ms33Y4_130, msdiv11"><i>» Na cakkhu na cakkhudhātūti? Āmantā.</i></a></p>
<p><a data-ref="sc36, ms33Y4_131"><i>« Na cakkhudhātu na cakkhūti?</i></a></p>
<p><a data-ref="sc37, ms33Y4_132"><i>Dibbacakkhu paññācakkhu na cakkhudhātu, cakkhu. Cakkhuñca cakkhudhātuñca ṭhapetvā avasesaṃ na ceva cakkhu na ca cakkhudhātu.</i></a></p>
<p><a data-ref="sc38, ms33Y4_133"><i>» Na sotaṃ na sotadhātūti? Āmantā.</i></a></p>
<p><a data-ref="sc39, ms33Y4_134"><i>« Na sotadhātu na sotanti?</i></a></p>
<p><a data-ref="sc40, ms33Y4_135"><i>Dibbasotaṃ taṇhāsotaṃ na sotadhātu, sotaṃ. Sotañca sotadhātuñca ṭhapetvā avasesaṃ na ceva sotaṃ na ca sotadhātu.</i></a></p>
<p><a data-ref="sc41, ms33Y4_136"><i>» Na ghānaṃ na ghānadhātūti? Āmantā.</i></a></p>
<p><a data-ref="sc42, ms33Y4_137"><i>« Na ghānadhātu na ghānanti? Āmantā.</i></a></p>
<p><a data-ref="sc43, ms33Y4_138"><i>» Na jivhā ….</i></a></p>
<p class="endsutta"><a data-var="Saṃkhittaṃ → yaṃ saṃkhittaṃ (sya-all, pts-vp-pli1)" data-ref="sc44, ms33Y4_139"><i>(Saṃkhittaṃ, ubhato āmantā.)</i></a></p>
<p><a data-ref="sc45, ms33Y4_140"><i>» Na kāyo na kāyadhātūti? Āmantā.</i></a></p>
<p><a data-ref="sc46, ms33Y4_141"><i>« Na kāyadhātu na kāyoti?</i></a></p>
<p><a data-var="avaseso → avaseso kāyo (bj, sya-all, pts-vp-pli1)" data-ref="sc47, ms33Y4_142"><i>Kāyadhātuṃ ṭhapetvā avaseso na kāyadhātu, kāyo. Kāyañca kāyadhātuñca ṭhapetvā avaseso na ceva kāyo na ca kāyadhātu.</i></a></p>
<p><a data-ref="sc48, ms33Y4_143"><i>» Na rūpaṃ na rūpadhātūti? Āmantā.</i></a></p>
<p><a data-ref="sc49, ms33Y4_144"><i>« Na rūpadhātu na rūpanti?</i></a></p>
<p><a data-ref="sc50, ms33Y4_145"><i>Rūpadhātuṃ ṭhapetvā avasesaṃ na rūpadhātu, rūpaṃ. Rūpañca rūpadhātuñca ṭhapetvā avasesaṃ na ceva rūpaṃ na ca rūpadhātu.</i></a></p>
<p><a data-ref="sc51, ms33Y4_146"><i>» Na saddo …pe… na gandho na gandhadhātūti? Āmantā.</i></a></p>
<p><a data-ref="sc52, ms33Y4_147"><i>« Na gandhadhātu na gandhoti?</i></a></p>
<p><a data-ref="sc53, pts-vp-pli1.169, ms33Y4_148"><i>Sīlagandho samādhigandho paññāgandho na gandhadhātu, gandho. Gandhañca gandhadhātuñca ṭhapetvā avaseso na ceva gandho na ca gandhadhātu.</i></a></p>
<p><a data-ref="sc54, ms33Y4_149"><i>» Na raso na rasadhātūti? Āmantā.</i></a></p>
<p><a data-ref="sc55, ms33Y4_150"><i>« Na rasadhātu na rasoti?</i></a></p>
<p><a data-ref="sc56, ms33Y4_151"><i>Attharaso dhammaraso vimuttiraso na rasadhātu, raso. Rasañca rasadhātuñca ṭhapetvā avaseso na ceva raso na ca rasadhātu.</i></a></p>
<p><a data-ref="sc57, ms33Y4_152"><i>» Na phoṭṭhabbo …pe… na cakkhuviññāṇaṃ na cakkhuviññāṇadhātūti? Āmantā.</i></a></p>
<p><a data-ref="sc58, ms33Y4_153"><i>« Na cakkhuviññāṇadhātu na cakkhuviññāṇanti? Āmantā.</i></a></p>
<p><a data-ref="sc59, ms33Y4_154"><i>» Na sotaviññāṇaṃ …pe… na ghānaviññāṇaṃ … na jivhāviññāṇaṃ … na kāyaviññāṇaṃ ….</i></a></p>
<p><a data-ref="sc60, ms33Y4_155"><i>» Na mano na manodhātūti? Āmantā.</i></a></p>
<p><a data-ref="sc61, ms33Y4_156"><i>« Na manodhātu na manoti?</i></a></p>
<p><a data-ref="sc62, ms33Y4_157"><i>Manodhātuṃ ṭhapetvā avaseso na manodhātu, mano. Manañca manodhātuñca ṭhapetvā avaseso na ceva mano na ca manodhātu.</i></a></p>
<p><a data-ref="sc63, ms33Y4_158"><i>» Na manoviññāṇaṃ na manoviññāṇadhātūti? Āmantā.</i></a></p>
<p><a data-ref="sc64, ms33Y4_159"><i>« Na manoviññāṇadhātu na manoviññāṇanti? Āmantā.</i></a></p>
<p><a data-ref="sc65, ms33Y4_160"><i>» Na dhammo na dhammadhātūti? Āmantā.</i></a></p>
<p><a data-ref="sc66, ms33Y4_161"><i>« Na dhammadhātu na dhammoti?</i></a></p>
<p><a data-ref="sc67, ms33Y4_162"><i>Dhammadhātuṃ ṭhapetvā avaseso na dhammadhātu, dhammo. Dhammañca dhammadhātuñca ṭhapetvā avaseso na ceva dhammo na ca dhammadhātu.</i></a></p>
<h2><a><i>4.1.2.2. Padasodhanamūlacakkavāra</i></a></h2>
<h3><a><i>4.1.2.21. Anuloma</i></a></h3>
<p><a data-ref="sc68, ms33Y4_163, msdiv12"><i>» Cakkhu cakkhudhātūti?</i></a></p>
<p><a data-ref="sc69, ms33Y4_164"><i>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</i></a></p>
<p><a data-ref="sc70, ms33Y4_165"><i>« Dhātū sotadhātūti?</i></a></p>
<p><a data-var="Avasesā dhātū → avasesā dhātū dhātū (bj, sya-all, pts-vp-pli1)" data-ref="sc71, ms33Y4_166"><i>Sotadhātu dhātu ceva sotadhātu ca. Avasesā dhātū na sotadhātu.</i></a></p>
<p><a data-ref="sc72, ms33Y4_167"><i>» Cakkhu cakkhudhātūti?</i></a></p>
<p><a data-ref="sc73, ms33Y4_168"><i>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</i></a></p>
<p><a data-ref="sc74, ms33Y4_169"><i>« Dhātū ghānadhātu …pe… dhātū dhammadhātūti?</i></a></p>
<p><a data-ref="sc75, ms33Y4_170"><i>Dhammadhātu dhātu ceva dhammadhātu ca. Avasesā dhātū na dhammadhātu.</i></a></p>
<p><a data-ref="sc76, ms33Y4_171"><i>(Yathā āyatanayamake paṇṇatti evaṃ dhātuyamakepi paṇṇatti. Cakkaṃ bandhitabbaṃ.)</i></a></p>
<h3><a><i>4.1.2.22. Paccanīka</i></a></h3>
<p><a data-ref="sc77, ms33Y4_172, msdiv13"><i>» Na cakkhu na cakkhudhātūti? Āmantā.</i></a></p>
<p><a data-ref="sc78, pts-vp-pli1.170, ms33Y4_173"><i>« Na dhātū na sotadhātūti? Āmantā.</i></a></p>
<p><a data-ref="sc79, ms33Y4_174"><i>» Na cakkhu na cakkhudhātūti? Āmantā.</i></a></p>
<p><a data-ref="sc80, ms33Y4_175"><i>« Na dhātū na ghānadhātu …pe… na dhātū na dhammadhātūti? Āmantā.</i></a></p>
<p><a data-ref="sc81, ms33Y4_176"><i>(Cakkaṃ bandhitabbaṃ, sabbe āmantā ubhatopi sesepi.)</i></a></p>
<h2><a><i>4.1.2.3. Suddhadhātuvāra</i></a></h2>
<h3><a><i>4.1.2.31. Anuloma</i></a></h3>
<p><a data-ref="sc82, ms33Y4_177, msdiv14"><i>» Cakkhu dhātūti? Āmantā.</i></a></p>
<p><a data-ref="sc83, ms33Y4_178"><i>« Dhātū cakkhudhātūti?</i></a></p>
<p><a data-ref="sc84, ms33Y4_179"><i>Cakkhudhātu dhātu ceva cakkhudhātu ca. Avasesā dhātū na cakkhudhātu.</i></a></p>
<p><a data-ref="sc85, ms33Y4_180"><i>» Sotaṃ dhātūti? Āmantā.</i></a></p>
<p><a data-ref="sc86, ms33Y4_181"><i>Ghānaṃ …pe… jivhā … kāyo … rūpaṃ … saddo … gandho … raso … phoṭṭhabbo ….</i></a></p>
<p><a data-ref="sc87, ms33Y4_182"><i>» Cakkhuviññāṇaṃ dhātūti? Āmantā.</i></a></p>
<p><a data-ref="sc88, ms33Y4_183"><i>« Dhātū cakkhuviññāṇadhātūti?</i></a></p>
<p><a data-ref="sc89, ms33Y4_184"><i>Cakkhuviññāṇadhātu dhātu ceva cakkhuviññāṇadhātu ca. Avasesā dhātū na cakkhuviññāṇadhātu. Sotaviññāṇaṃ …pe… ghānaviññāṇaṃ … jivhāviññāṇaṃ … kāyaviññāṇaṃ ….</i></a></p>
<p><a data-ref="sc90, ms33Y4_185"><i>» Mano dhātūti? Āmantā.</i></a></p>
<p><a data-ref="sc91, ms33Y4_186"><i>« Dhātū manodhātūti?</i></a></p>
<p><a data-ref="sc92, ms33Y4_187"><i>Manodhātu dhātu ceva manodhātu ca. Avasesā dhātū na manodhātu.</i></a></p>
<p><a data-ref="sc93, ms33Y4_188"><i>» Manoviññāṇaṃ dhātūti? Āmantā.</i></a></p>
<p><a data-ref="sc94, ms33Y4_189"><i>« Dhātū manoviññāṇadhātūti?</i></a></p>
<p><a data-ref="sc95, ms33Y4_190"><i>Manoviññāṇadhātu dhātu ceva manoviññāṇadhātu ca. Avasesā dhātū na manoviññāṇadhātu.</i></a></p>
<p><a data-ref="sc96, ms33Y4_191"><i>» Dhammo dhātūti? Āmantā.</i></a></p>
<p><a data-ref="sc97, ms33Y4_192"><i>« Dhātū dhammadhātūti?</i></a></p>
<p><a data-ref="sc98, ms33Y4_193"><i>Dhammadhātu dhātu ceva dhammadhātu ca. Avasesā dhātū na dhammadhātu.</i></a></p>
<h3><a><i>4.1.2.32. Paccanīka</i></a></h3>
<p><a data-ref="sc99, ms33Y4_194, msdiv15"><i>» Na cakkhu na dhātūti?</i></a></p>
<p><a data-ref="sc100, ms33Y4_195"><i>Cakkhuṃ ṭhapetvā avasesā dhātū na cakkhu, dhātu. Cakkhuñca dhātuñca ṭhapetvā avasesā na ceva cakkhu na ca dhātū.</i></a></p>
<p><a data-ref="sc101, ms33Y4_196"><i>« Na dhātū na cakkhudhātūti? Āmantā.</i></a></p>
<p><a data-ref="sc102, ms33Y4_197"><i>» Na sotaṃ na dhātūti?</i></a></p>
<p><a data-ref="sc103, ms33Y4_198"><i>Sotaṃ ṭhapetvā …pe… ghānaṃ ṭhapetvā …pe… jivhaṃ ṭhapetvā …pe….</i></a></p>
<p><a data-ref="sc104, ms33Y4_199"><i>» Na kāyo na dhātūti? Āmantā.</i></a></p>
<p><a data-ref="sc105, ms33Y4_200"><i>« Na dhātū na kāyadhātūti? Āmantā.</i></a></p>
<p><a data-ref="sc106, ms33Y4_201"><i>» Na rūpaṃ na dhātūti?</i></a></p>
<p><a data-ref="sc107, pts-vp-pli1.171, ms33Y4_202"><i>Rūpaṃ ṭhapetvā …pe… saddaṃ … gandhaṃ … rasaṃ … phoṭṭhabbaṃ … cakkhuviññāṇaṃ …pe… manoviññāṇaṃ ṭhapetvā …pe….</i></a></p>
<p><a data-ref="sc108, ms33Y4_203"><i>» Na dhammo na dhātūti? Āmantā.</i></a></p>
<p><a data-ref="sc109, ms33Y4_204"><i>« Na dhātū na dhammadhātūti? Āmantā.</i></a></p>
<h2><a><i>4.1.2.4. Suddhadhātumūlacakkavāra</i></a></h2>
<h3><a><i>4.1.2.41. Anuloma</i></a></h3>
<p><a data-ref="sc110, ms33Y4_205, msdiv16"><i>» Cakkhu dhātūti? Āmantā.</i></a></p>
<p><a data-ref="sc111, ms33Y4_206"><i>« Dhātū sotadhātūti?</i></a></p>
<p><a data-ref="sc112, ms33Y4_207"><i>Sotadhātu dhātu ceva sotadhātu ca. Avasesā dhātū na sotadhātu.</i></a></p>
<p><a data-ref="sc113, ms33Y4_208"><i>» Cakkhu dhātūti? Āmantā.</i></a></p>
<p><a data-ref="sc114, ms33Y4_209"><i>« Dhātū ghānadhātu …pe… dhātū dhammadhātūti?</i></a></p>
<p><a data-ref="sc115, ms33Y4_210"><i>Dhammadhātu dhātu ceva dhammadhātu ca. Avasesā dhātū na dhammadhātu.</i></a></p>
<p class="endsutta"><a data-ref="sc116, ms33Y4_211"><i>(Cakkaṃ bandhitabbaṃ.)</i></a></p>
<h3><a><i>4.1.2.42. Paccanīka</i></a></h3>
<p><a data-ref="sc117, ms33Y4_212, msdiv17"><i>» Na cakkhu na dhātūti?</i></a></p>
<p><a data-ref="sc118, ms33Y4_213"><i>Cakkhuṃ ṭhapetvā avasesā dhātū na cakkhudhātu. Cakkhuñca dhātuñca ṭhapetvā avasesā na ceva cakkhu na ca dhātu.</i></a></p>
<p><a data-ref="sc119, ms33Y4_214"><i>« Na dhātū na sotadhātūti? Āmantā.</i></a></p>
<p><a data-ref="sc120, ms33Y4_215"><i>» Na cakkhu na dhātūti?</i></a></p>
<p><a data-ref="sc121, ms33Y4_216"><i>Cakkhuṃ ṭhapetvā avasesā dhātū na cakkhu, dhātu. Cakkhuñca dhātuñca ṭhapetvā avasesā na ceva cakkhu na ca dhātu.</i></a></p>
<p><a data-ref="sc122, ms33Y4_217"><i>« Na dhātū na ghānadhātu …pe… na dhātū na dhammadhātūti? Āmantā.</i></a></p>
<p><a data-ref="sc123, ms33Y4_218"><i>» Na dhammo na dhātūti? Āmantā.</i></a></p>
<p><a data-ref="sc124, ms33Y4_219"><i>« Na dhātū na cakkhudhātūti? Āmantā.</i></a></p>
<p><a data-ref="sc125, ms33Y4_220"><i>» Na dhammo na dhātūti? Āmantā.</i></a></p>
<p><a data-ref="sc126, ms33Y4_221"><i>« Na dhātū na sotadhātu …pe… na dhātū na manoviññāṇadhātūti? Āmantā.</i></a></p>
<p class="endsutta"><a data-ref="sc127, ms33Y4_222"><i>(Cakkaṃ bandhitabbaṃ.)</i></a></p>
<p><a data-ref="sc128, ms33Y4_223"><i>(Yathā āyatanayamakassa paṇṇatti evaṃ dhātuyamakassa paṇṇatti vitthāretabbā.)</i></a></p>
<p class="endsection"><a data-ref="sc129, ms33Y4_224"><i>Paṇṇattiniddesavāro.</i></a></p>
</article>
</section>
</div>
</body>
</html>
