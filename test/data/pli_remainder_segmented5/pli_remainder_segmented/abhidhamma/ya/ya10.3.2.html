<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya10.3.2">
<article>
<div class="hgroup">
<p class="division"><a><i>10 Indriyayamaka</i></a></p>
<p><a><i>10.3 Pariññāvāra</i></a></p>
<h1><a><i>10.3.2. Atītavāra</i></a></h1>
</div>
<h2><a><i>10.3.2.1. Anuloma</i></a></h2>
<p><a data-ref="sc1, ms35Y10_4099, msdiv443"><i>» Yo cakkhundriyaṃ parijānittha so domanassindriyaṃ pajahitthāti? Āmantā.</i></a></p>
<p><a data-ref="sc2, ms35Y10_4100"><i>« Yo vā pana domanassindriyaṃ pajahittha so cakkhundriyaṃ parijānitthāti?</i></a></p>
<p><a data-ref="sc3, ms35Y10_4101"><i>Dve puggalā domanassindriyaṃ pajahittha, no ca cakkhundriyaṃ parijānittha. Arahā domanassindriyañca pajahittha cakkhundriyañca parijānittha.</i></a></p>
<p><a data-ref="sc4, ms35Y10_4102"><i>» Yo cakkhundriyaṃ parijānittha so anaññātaññassāmītindriyaṃ bhāvitthāti? Āmantā.</i></a></p>
<p><a data-ref="sc5, ms35Y10_4103"><i>« Yo vā pana anaññātaññassāmītindriyaṃ bhāvittha so cakkhundriyaṃ parijānitthāti?</i></a></p>
<p><a data-ref="sc6, ms35Y10_4104"><i>Cha puggalā anaññātaññassāmītindriyaṃ bhāvittha, no ca cakkhundriyaṃ parijānittha. Arahā anaññātaññassāmītindriyañca bhāvittha cakkhundriyañca parijānittha.</i></a></p>
<p><a data-ref="sc7, ms35Y10_4105"><i>» Yo cakkhundriyaṃ parijānittha so aññindriyaṃ bhāvitthāti? Āmantā.</i></a></p>
<p><a data-ref="sc8, ms35Y10_4106"><i>« Yo vā pana aññindriyaṃ bhāvittha so cakkhundriyaṃ parijānitthāti? Āmantā.</i></a></p>
<p><a data-ref="sc9, ms35Y10_4107"><i>» Yo cakkhundriyaṃ parijānittha so aññātāvindriyaṃ sacchikaritthāti?</i></a></p>
<p><a data-var="Yo aggaphalaṃ sacchikaroti so cakkhundriyaṃ parijānittha, no ca aññātāvindriyaṃ sacchikarittha. Yo aggaphalaṃ sacchākāsi so cakkhundriyañca parijānittha aññātāvindriyañca sacchikarittha → āmantā (cck, pts-vp-pli1ed) | sacchākāsi sacchikaroti → (bj, sya1ed)" data-ref="sc10, ms35Y10_4108"><i>Yo aggaphalaṃ sacchikaroti so cakkhundriyaṃ parijānittha, no ca aññātāvindriyaṃ sacchikarittha. Yo aggaphalaṃ sacchākāsi so cakkhundriyañca parijānittha aññātāvindriyañca sacchikarittha.</i></a></p>
<p><a data-ref="sc11, ms35Y10_4109"><i>« Yo vā pana aññātāvindriyaṃ sacchikarittha so cakkhundriyaṃ parijānitthāti? Āmantā. (Cakkhundriyamūlakaṃ.)</i></a></p>
<p><a data-ref="sc12, ms35Y10_4110, msdiv444"><i>» Yo domanassindriyaṃ pajahittha so anaññātaññassāmītindriyaṃ bhāvitthāti? Āmantā.</i></a></p>
<p><a data-ref="sc13, ms35Y10_4111"><i>« Yo vā pana anaññātaññassāmītindriyaṃ bhāvittha so domanassindriyaṃ pajahitthāti?</i></a></p>
<p><a data-ref="sc14, pts-vp-pli2.201, ms35Y10_4112"><i>Cattāro puggalā anaññātaññassāmītindriyaṃ bhāvittha, no ca domanassindriyaṃ pajahittha. Tayo puggalā anaññātaññassāmītindriyañca bhāvittha domanassindriyañca pajahittha.</i></a></p>
<p><a data-ref="sc15, ms35Y10_4113"><i>» Yo domanassindriyaṃ pajahittha so aññindriyaṃ bhāvitthāti?</i></a></p>
<p><a data-ref="sc16, ms35Y10_4114"><i>Dve puggalā domanassindriyaṃ pajahittha, no ca aññindriyaṃ bhāvittha. Arahā domanassindriyañca pajahittha aññindriyañca bhāvittha.</i></a></p>
<p><a data-ref="sc17, ms35Y10_4115"><i>« Yo vā pana aññindriyaṃ bhāvittha so domanassindriyaṃ pajahitthāti? Āmantā.</i></a></p>
<p><a data-ref="sc18, ms35Y10_4116"><i>» Yo domanassindriyaṃ pajahittha so aññātāvindriyaṃ sacchikaritthāti?</i></a></p>
<p><a data-ref="sc19, ms35Y10_4117"><i>Tayo puggalā domanassindriyaṃ pajahittha, no ca aññātāvindriyaṃ sacchikarittha. Arahā domanassindriyañca pajahittha aññātāvindriyañca sacchikarittha.</i></a></p>
<p><a data-ref="sc20, ms35Y10_4118"><i>« Yo vā pana aññātāvindriyaṃ sacchikarittha so domanassindriyaṃ pajahitthāti? Āmantā. (Domanassindriyamūlakaṃ.)</i></a></p>
<p><a data-ref="sc21, ms35Y10_4119, msdiv445"><i>» Yo anaññātaññassāmītindriyaṃ bhāvittha so aññindriyaṃ bhāvitthāti?</i></a></p>
<p><a data-ref="sc22, ms35Y10_4120"><i>Cha puggalā anaññātaññassāmītindriyaṃ bhāvittha, no ca aññindriyaṃ bhāvittha. Arahā anaññātaññassāmītindriyañca bhāvittha aññindriyañca bhāvittha.</i></a></p>
<p><a data-ref="sc23, ms35Y10_4121"><i>« Yo vā pana aññindriyaṃ bhāvittha so anaññātaññassāmītindriyaṃ bhāvitthāti? Āmantā.</i></a></p>
<p><a data-ref="sc24, ms35Y10_4122"><i>» Yo anaññātaññassāmītindriyaṃ bhāvittha so aññātāvindriyaṃ sacchikaritthāti?</i></a></p>
<p><a data-var="Satta → cha (si, cck, pts-vp-pli1)" data-ref="sc25, ms35Y10_4123"><i>Satta puggalā anaññātaññassāmītindriyaṃ bhāvittha, no ca aññātāvindriyaṃ sacchikarittha. Arahā anaññātaññassāmītindriyañca bhāvittha aññātāvindriyañca sacchikarittha.</i></a></p>
<p><a data-ref="sc26, ms35Y10_4124"><i>« Yo vā pana aññātāvindriyaṃ sacchikarittha so anaññātaññassāmītindriyaṃ bhāvitthāti? Āmantā. (Anaññātaññassāmītindriyamūlakaṃ.)</i></a></p>
<p><a data-ref="sc27, ms35Y10_4125, msdiv446"><i>» Yo aññindriyaṃ bhāvittha so aññātāvindriyaṃ sacchikaritthāti?</i></a></p>
<p><a data-ref="sc28, ms35Y10_4126"><i>Yo aggaphalaṃ sacchikaroti so aññindriyaṃ bhāvittha, no ca aññātāvindriyaṃ sacchikarittha. Yo aggaphalaṃ sacchākāsi so aññindriyañca bhāvittha aññātāvindriyañca sacchikarittha.</i></a></p>
<p><a data-ref="sc29, ms35Y10_4127"><i>« Yo vā pana aññātāvindriyaṃ sacchikarittha so aññindriyaṃ bhāvitthāti? Āmantā. (Aññindriyamūlakaṃ.)</i></a></p>
<h2><a><i>10.3.2.2. Paccanīka</i></a></h2>
<p><a data-ref="sc30, ms35Y10_4128, msdiv447"><i>» Yo cakkhundriyaṃ na parijānittha so domanassindriyaṃ nappajahitthāti?</i></a></p>
<p><a data-ref="sc31, ms35Y10_4129"><i>Dve puggalā cakkhundriyaṃ na parijānittha, no ca domanassindriyaṃ nappajahittha. Cha puggalā cakkhundriyañca na parijānittha domanassindriyañca nappajahittha.</i></a></p>
<p><a data-ref="sc32, ms35Y10_4130"><i>« Yo vā pana domanassindriyaṃ nappajahittha so cakkhundriyaṃ na parijānitthāti? Āmantā.</i></a></p>
<p><a data-ref="sc33, ms35Y10_4131"><i>» Yo cakkhundriyaṃ na parijānittha so anaññātaññassāmītindriyaṃ na bhāvitthāti?</i></a></p>
<p><a data-ref="sc34, pts-vp-pli2.202, ms35Y10_4132"><i>Cha puggalā cakkhundriyaṃ na parijānittha, no ca anaññātaññassāmītindriyaṃ na bhāvittha. Dve puggalā cakkhundriyañca na parijānittha anaññātaññassāmītindriyañca na bhāvittha.</i></a></p>
<p><a data-ref="sc35, ms35Y10_4133"><i>« Yo vā pana anaññātaññassāmītindriyaṃ na bhāvittha so cakkhundriyaṃ na parijānitthāti? Āmantā.</i></a></p>
<p><a data-ref="sc36, ms35Y10_4134"><i>» Yo cakkhundriyaṃ na parijānittha so aññindriyaṃ na bhāvitthāti? Āmantā.</i></a></p>
<p><a data-ref="sc37, ms35Y10_4135"><i>« Yo vā pana aññindriyaṃ na bhāvittha so cakkhundriyaṃ na parijānitthāti? Āmantā.</i></a></p>
<p><a data-ref="sc38, ms35Y10_4136"><i>» Yo cakkhundriyaṃ na parijānittha so aññātāvindriyaṃ na sacchikaritthāti? Āmantā.</i></a></p>
<p><a data-ref="sc39, ms35Y10_4137"><i>« Yo vā pana aññātāvindriyaṃ na sacchikarittha so cakkhundriyaṃ na parijānitthāti?</i></a></p>
<p><a data-ref="sc40, ms35Y10_4138"><i>Yo aggaphalaṃ sacchikaroti so aññātāvindriyaṃ na sacchikarittha, no ca cakkhundriyaṃ na parijānittha. Aṭṭha puggalā aññātāvindriyañca na sacchikarittha cakkhundriyañca na parijānittha. (Cakkhundriyamūlakaṃ.)</i></a></p>
<p><a data-ref="sc41, ms35Y10_4139, msdiv448"><i>» Yo domanassindriyaṃ nappajahittha so anaññātaññassāmītindriyaṃ na bhāvitthāti?</i></a></p>
<p><a data-ref="sc42, ms35Y10_4140"><i>Cattāro puggalā domanassindriyaṃ nappajahittha, no ca anaññātaññassāmītindriyaṃ na bhāvittha. Dve puggalā domanassindriyañca nappajahittha anaññātaññassāmītindriyañca na bhāvittha.</i></a></p>
<p><a data-ref="sc43, ms35Y10_4141"><i>« Yo vā pana anaññātaññassāmītindriyaṃ na bhāvittha so domanassindriyaṃ nappajahitthāti? Āmantā.</i></a></p>
<p><a data-ref="sc44, ms35Y10_4142"><i>» Yo domanassindriyaṃ nappajahittha so aññindriyaṃ na bhāvitthāti? Āmantā.</i></a></p>
<p><a data-ref="sc45, ms35Y10_4143"><i>« Yo vā pana aññindriyaṃ na bhāvittha so domanassindriyaṃ nappajahitthāti?</i></a></p>
<p><a data-ref="sc46, ms35Y10_4144"><i>Dve puggalā aññindriyaṃ na bhāvittha, no ca domanassindriyaṃ nappajahittha. Cha puggalā aññindriyañca na bhāvittha domanassindriyañca nappajahittha.</i></a></p>
<p><a data-ref="sc47, ms35Y10_4145"><i>» Yo domanassindriyaṃ nappajahittha so aññātāvindriyaṃ na sacchikaritthāti? Āmantā.</i></a></p>
<p><a data-ref="sc48, ms35Y10_4146"><i>« Yo vā pana aññātāvindriyaṃ na sacchikarittha so domanassindriyaṃ nappajahitthāti?</i></a></p>
<p><a data-ref="sc49, ms35Y10_4147"><i>Tayo puggalā aññātāvindriyaṃ na sacchikarittha, no ca domanassindriyaṃ nappajahittha. Cha puggalā aññātāvindriyañca na sacchikarittha domanassindriyañca nappajahittha. (Domanassindriyamūlakaṃ.)</i></a></p>
<p><a data-ref="sc50, ms35Y10_4148, msdiv449"><i>» Yo anaññātaññassāmītindriyaṃ na bhāvittha so aññindriyaṃ na bhāvitthāti? Āmantā.</i></a></p>
<p><a data-ref="sc51, ms35Y10_4149"><i>« Yo vā pana aññindriyaṃ na bhāvittha so anaññātaññassāmītindriyaṃ na bhāvitthāti?</i></a></p>
<p><a data-ref="sc52, ms35Y10_4150"><i>Cha puggalā aññindriyaṃ na bhāvittha, no ca anaññātaññassāmītindriyaṃ na bhāvittha. Dve puggalā aññindriyañca na bhāvittha anaññātaññassāmītindriyañca na bhāvittha.</i></a></p>
<p><a data-ref="sc53, ms35Y10_4151"><i>» Yo anaññātaññassāmītindriyaṃ na bhāvittha so aññātāvindriyaṃ na sacchikaritthāti? Āmantā.</i></a></p>
<p><a data-ref="sc54, ms35Y10_4152"><i>« Yo vā pana aññātāvindriyaṃ na sacchikarittha so anaññātaññassāmītindriyaṃ na bhāvitthāti?</i></a></p>
<p><a data-ref="sc55, pts-vp-pli2.203, ms35Y10_4153"><i>Satta puggalā aññātāvindriyaṃ na sacchikarittha, no ca anaññātaññassāmītindriyaṃ na bhāvittha. Dve puggalā aññātāvindriyañca na sacchikarittha anaññātaññassāmītindriyañca na bhāvittha. (Anaññātaññassāmītindriyamūlakaṃ.)</i></a></p>
<p><a data-ref="sc56, ms35Y10_4154, msdiv450"><i>» Yo aññindriyaṃ na bhāvittha so aññātāvindriyaṃ na sacchikaritthāti? Āmantā.</i></a></p>
<p><a data-ref="sc57, ms35Y10_4155"><i>« Yo vā pana aññātāvindriyaṃ na sacchikarittha so aññindriyaṃ na bhāvitthāti?</i></a></p>
<p><a data-ref="sc58, ms35Y10_4156"><i>Yo aggaphalaṃ sacchikaroti so aññātāvindriyaṃ na sacchikarittha, no ca aññindriyaṃ na bhāvittha. Aṭṭha puggalā aññātāvindriyañca na sacchikarittha aññindriyañca na bhāvittha. (Aññindriyamūlakaṃ.)</i></a></p>
</article>
</section>
</div>
</body>
</html>
