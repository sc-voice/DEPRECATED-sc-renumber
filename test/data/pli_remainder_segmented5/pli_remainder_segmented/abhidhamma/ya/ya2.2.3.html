<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya2.2.3">
<article>
<div class="hgroup">
<p class="division"><a><i>2 Khandhayamaka</i></a></p>
<p><a><i>2.2 Pavattivāra</i></a></p>
<h1><a><i>2.2.3. Uppādanirodhavāra</i></a></h1>
</div>
<h2><a><i>2.2.3.1 Paccuppannavāra</i></a></h2>
<h3><a><i>2.2.3.1.1. Anulomapuggala</i></a></h3>
<p><a data-ref="sc1, ms33Y2_817, msdiv153"><i>» Yassa rūpakkhandho uppajjati tassa vedanākkhandho nirujjhatīti? No.</i></a></p>
<p><a data-ref="sc2, ms33Y2_818"><i>« Yassa vā pana vedanākkhandho nirujjhati tassa rūpakkhandho uppajjatīti? No.</i></a></p>
<p><a data-ref="sc3, ms33Y2_819, msdiv154"><i>» Yassa vedanākkhandho uppajjati tassa saññākkhandho nirujjhatīti? No.</i></a></p>
<p><a data-ref="sc4, ms33Y2_820"><i>« Yassa vā pana saññākkhandho nirujjhati tassa vedanākkhandho uppajjatīti? No.</i></a></p>
<h3><a><i>2.2.3.1.2. Anulomaokāsa</i></a></h3>
<p><a data-ref="sc5, ms33Y2_821, msdiv155"><i>» Yattha rūpakkhandho uppajjati tattha vedanākkhandho nirujjhatīti?</i></a></p>
<p><a data-ref="sc6, ms33Y2_822"><i>Asaññasatte tattha rūpakkhandho uppajjati, no ca tattha vedanākkhandho nirujjhati. Pañcavokāre tattha rūpakkhandho ca uppajjati vedanākkhandho ca nirujjhati.</i></a></p>
<p><a data-ref="sc7, ms33Y2_823"><i>« Yattha vā pana vedanākkhandho nirujjhati tattha rūpakkhandho uppajjatīti?</i></a></p>
<p><a data-ref="sc8, ms33Y2_824"><i>Arūpe tattha vedanākkhandho nirujjhati, no ca tattha rūpakkhandho uppajjati. Pañcavokāre tattha vedanākkhandho ca nirujjhati rūpakkhandho ca uppajjati.</i></a></p>
<p><a data-ref="sc9, ms33Y2_825, msdiv156"><i>» Yattha vedanākkhandho uppajjati tattha saññākkhandho nirujjhatīti? Āmantā.</i></a></p>
<p><a data-ref="sc10, ms33Y2_826"><i>« Yattha vā pana saññākkhandho nirujjhati tattha vedanākkhandho uppajjatīti? Āmantā.</i></a></p>
<h3><a><i>2.2.3.1.3. Anulomapuggalokāsa</i></a></h3>
<p><a data-ref="sc11, ms33Y2_827, msdiv157"><i>» Yassa yattha rūpakkhandho uppajjati tassa tattha vedanākkhandho nirujjhatīti? No.</i></a></p>
<p><a data-ref="sc12, ms33Y2_828"><i>« Yassa vā pana yattha vedanākkhandho nirujjhati tassa tattha rūpakkhandho uppajjatīti? No.</i></a></p>
<p><a data-ref="sc13, ms33Y2_829, msdiv158"><i>» Yassa yattha vedanākkhandho uppajjati tassa tattha saññākkhandho nirujjhatīti? No.</i></a></p>
<p><a data-ref="sc14, ms33Y2_830"><i>« Yassa vā pana yattha saññākkhandho nirujjhati tassa tattha vedanākkhandho uppajjatīti? No.</i></a></p>
<h3><a><i>2.2.3.1.4. Paccanīkapuggala</i></a></h3>
<p><a data-ref="sc15, ms33Y2_831, msdiv159"><i>» Yassa rūpakkhandho nuppajjati tassa vedanākkhandho na nirujjhatīti?</i></a></p>
<p><a data-ref="sc16, pts-vp-pli1.42, ms33Y2_832"><i>Catuvokārā pañcavokārā cavantānaṃ tesaṃ rūpakkhandho nuppajjati, no ca tesaṃ vedanākkhandho na nirujjhati. Arūpaṃ upapajjantānaṃ asaññasattā cavantānaṃ tesaṃ rūpakkhandho ca nuppajjati vedanākkhandho ca na nirujjhati.</i></a></p>
<p><a data-ref="sc17, ms33Y2_833"><i>« Yassa vā pana vedanākkhandho na nirujjhati tassa rūpakkhandho nuppajjatīti?</i></a></p>
<p><a data-ref="sc18, ms33Y2_834"><i>Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho na nirujjhati, no ca tesaṃ rūpakkhandho nuppajjati. Arūpaṃ upapajjantānaṃ asaññasattā cavantānaṃ tesaṃ vedanākkhandho ca na nirujjhati rūpakkhandho ca nuppajjati.</i></a></p>
<p><a data-ref="sc19, ms33Y2_835, msdiv160"><i>» Yassa vedanākkhandho nuppajjati tassa saññākkhandho na nirujjhatīti?</i></a></p>
<p><a data-ref="sc20, ms33Y2_836"><i>Catuvokārā pañcavokārā cavantānaṃ tesaṃ vedanākkhandho nuppajjati, no ca tesaṃ saññākkhandho na nirujjhati. Asaññasattānaṃ tesaṃ vedanākkhandho ca nuppajjati saññākkhandho ca na nirujjhati.</i></a></p>
<p><a data-ref="sc21, ms33Y2_837"><i>« Yassa vā pana saññākkhandho na nirujjhati tassa vedanākkhandho nuppajjatīti?</i></a></p>
<p><a data-ref="sc22, ms33Y2_838"><i>Catuvokāraṃ pañcavokāraṃ upapajjantānaṃ tesaṃ saññākkhandho na nirujjhati, no ca tesaṃ vedanākkhandho nuppajjati. Asaññasattānaṃ tesaṃ saññākkhandho ca na nirujjhati vedanākkhandho ca nuppajjati.</i></a></p>
<h3><a><i>2.2.3.1.5. Paccanīkaokāsa</i></a></h3>
<p><a data-ref="sc23, ms33Y2_839, msdiv161"><i>» Yattha rūpakkhandho nuppajjati tattha vedanākkhandho na nirujjhatīti? Nirujjhati.</i></a></p>
<p><a data-ref="sc24, ms33Y2_840"><i>« Yattha vā pana vedanākkhandho na nirujjhati tattha rūpakkhandho nuppajjatīti? Uppajjati.</i></a></p>
<p><a data-ref="sc25, ms33Y2_841, msdiv162"><i>» Yattha vedanākkhandho nuppajjati tattha saññākkhandho na nirujjhatīti? Āmantā.</i></a></p>
<p><a data-ref="sc26, ms33Y2_842"><i>« Yattha vā pana saññākkhandho na nirujjhati tattha vedanākkhandho nuppajjatīti? Āmantā.</i></a></p>
<h3><a><i>2.2.3.1.6. Paccanīkapuggalokāsa</i></a></h3>
<p><a data-ref="sc27, ms33Y2_843, msdiv163"><i>» Yassa yattha rūpakkhandho nuppajjati tassa tattha vedanākkhandho na nirujjhatīti?</i></a></p>
<p><a data-ref="sc28, ms33Y2_844"><i>Catuvokārā pañcavokārā cavantānaṃ tesaṃ tattha rūpakkhandho nuppajjati, no ca tesaṃ tattha vedanākkhandho na nirujjhati. Arūpaṃ upapajjantānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca na nirujjhati.</i></a></p>
<p><a data-ref="sc29, ms33Y2_845"><i>« Yassa vā pana yattha vedanākkhandho na nirujjhati tassa tattha rūpakkhandho nuppajjatīti?</i></a></p>
<p><a data-ref="sc30, ms33Y2_846"><i>Pañcavokāraṃ upapajjantānaṃ asaññasattaṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha rūpakkhandho nuppajjati. Arūpaṃ upapajjantānaṃ asaññasattā cavantānaṃ tesaṃ tattha vedanākkhandho ca na nirujjhati rūpakkhandho ca nuppajjati.</i></a></p>
<p><a data-ref="sc31, ms33Y2_847, msdiv164"><i>» Yassa yattha vedanākkhandho nuppajjati tassa tattha saññākkhandho na nirujjhatīti?</i></a></p>
<p><a data-ref="sc32, ms33Y2_848"><i>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho na nirujjhati. Asaññasattānaṃ tesaṃ tattha vedanākkhandho ca nuppajjati saññākkhandho ca na nirujjhati.</i></a></p>
<p><a data-ref="sc33, ms33Y2_849"><i>« Yassa vā pana yattha saññākkhandho na nirujjhati tassa tattha vedanākkhandho nuppajjatīti?</i></a></p>
<p><a data-ref="sc34, pts-vp-pli1.43, ms33Y2_850"><i>Catuvokāraṃ pañcavokāraṃ upapajjantānaṃ tesaṃ tattha saññākkhandho na nirujjhati, no ca tesaṃ tattha vedanākkhandho nuppajjati. Asaññasattānaṃ tesaṃ tattha saññākkhandho ca na nirujjhati vedanākkhandho ca nuppajjati.</i></a></p>
<h2><a><i>2.2.3.2. Atītavāra</i></a></h2>
<h3><a><i>2.2.3.2.1. Anulomapuggala</i></a></h3>
<p><a data-ref="sc35, ms33Y2_851, msdiv165"><i>» Yassa rūpakkhandho uppajjittha tassa vedanākkhandho nirujjhitthāti? Āmantā.</i></a></p>
<p><a data-ref="sc36, ms33Y2_852"><i>« Yassa vā pana vedanākkhandho nirujjhittha tassa rūpakkhandho uppajjitthāti? Āmantā.</i></a></p>
<p><a data-ref="sc37, ms33Y2_853, msdiv166"><i>» Yassa vedanākkhandho uppajjittha tassa saññākkhandho nirujjhitthāti? Āmantā.</i></a></p>
<p><a data-ref="sc38, ms33Y2_854"><i>« Yassa vā pana saññākkhandho nirujjhittha tassa vedanākkhandho uppajjitthāti? Āmantā.</i></a></p>
<h3><a><i>2.2.3.2.2. Anulomaokāsa</i></a></h3>
<p><a data-ref="sc39, ms33Y2_855, msdiv167"><i>» Yattha rūpakkhandho uppajjittha …pe….</i></a></p>
<h3><a><i>2.2.3.2.3. Anulomapuggalokāsa</i></a></h3>
<p><a data-ref="sc40, ms33Y2_856, msdiv168"><i>» Yassa yattha rūpakkhandho uppajjittha tassa tattha vedanākkhandho nirujjhitthāti?</i></a></p>
<p><a data-ref="sc41, ms33Y2_857"><i>Asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho nirujjhittha. Pañcavokārānaṃ tesaṃ tattha rūpakkhandho ca uppajjittha vedanākkhandho ca nirujjhittha.</i></a></p>
<p><a data-ref="sc42, ms33Y2_858"><i>« Yassa vā pana yattha vedanākkhandho nirujjhittha tassa tattha rūpakkhandho uppajjitthāti?</i></a></p>
<p><a data-ref="sc43, ms33Y2_859"><i>Arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho uppajjittha. Pañcavokārānaṃ tesaṃ tattha vedanākkhandho ca nirujjhittha rūpakkhandho ca uppajjittha.</i></a></p>
<p><a data-ref="sc44, ms33Y2_860, msdiv169"><i>» Yassa yattha vedanākkhandho uppajjittha tassa tattha saññākkhandho nirujjhitthāti? Āmantā.</i></a></p>
<p><a data-ref="sc45, ms33Y2_861"><i>« Yassa vā pana yattha saññākkhandho nirujjhittha tassa tattha vedanākkhandho uppajjitthāti? Āmantā.</i></a></p>
<h3><a><i>2.2.3.2.4. Paccanīkapuggala</i></a></h3>
<p><a data-ref="sc46, ms33Y2_862, msdiv170"><i>» Yassa rūpakkhandho nuppajjittha tassa vedanākkhandho na nirujjhitthāti? Natthi.</i></a></p>
<p><a data-ref="sc47, ms33Y2_863"><i>« Yassa vā pana vedanākkhandho na nirujjhittha tassa rūpakkhandho nuppajjitthāti? Natthi.</i></a></p>
<p><a data-ref="sc48, ms33Y2_864, msdiv171"><i>» Yassa vedanākkhandho nuppajjittha tassa saññākkhandho na nirujjhitthāti? Natthi.</i></a></p>
<p><a data-ref="sc49, ms33Y2_865"><i>« Yassa vā pana saññākkhandho na nirujjhittha tassa vedanākkhandho nuppajjitthāti? Natthi.</i></a></p>
<h3><a><i>2.2.3.2.5. Paccanīkaokāsa</i></a></h3>
<p><a data-ref="sc50, ms33Y2_866, msdiv172"><i>» Yattha rūpakkhandho nuppajjittha …pe….</i></a></p>
<h3><a><i>2.2.3.2.6. Paccanīkapuggalokāsa</i></a></h3>
<p><a data-ref="sc51, ms33Y2_867, msdiv173"><i>» Yassa yattha rūpakkhandho nuppajjittha tassa tattha vedanākkhandho na nirujjhitthāti?</i></a></p>
<p><a data-ref="sc52, pts-vp-pli1.44, ms33Y2_868"><i>Arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho na nirujjhittha. Suddhāvāsānaṃ tesaṃ tattha rūpakkhandho ca nuppajjittha vedanākkhandho ca na nirujjhittha.</i></a></p>
<p><a data-ref="sc53, ms33Y2_869"><i>« Yassa vā pana yattha vedanākkhandho na nirujjhittha tassa tattha rūpakkhandho nuppajjitthāti?</i></a></p>
<p><a data-ref="sc54, ms33Y2_870"><i>Asaññasattānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho nuppajjittha. Suddhāvāsānaṃ tesaṃ tattha vedanākkhandho ca na nirujjhittha rūpakkhandho ca nuppajjittha.</i></a></p>
<p><a data-ref="sc55, ms33Y2_871, msdiv174"><i>» Yassa yattha vedanākkhandho nuppajjittha tassa tattha saññākkhandho na nirujjhitthāti? Āmantā.</i></a></p>
<p><a data-ref="sc56, ms33Y2_872"><i>« Yassa vā pana yattha saññākkhandho na nirujjhittha tassa tattha vedanākkhandho nuppajjitthāti? Āmantā.</i></a></p>
<h2><a><i>2.2.3.3. Anāgatavāra</i></a></h2>
<h3><a><i>2.2.3.3.1. Anulomapuggala</i></a></h3>
<p><a data-ref="sc57, ms33Y2_873, msdiv175"><i>» Yassa rūpakkhandho uppajjissati tassa vedanākkhandho nirujjhissatīti? Āmantā.</i></a></p>
<p><a data-ref="sc58, ms33Y2_874"><i>« Yassa vā pana vedanākkhandho nirujjhissati tassa rūpakkhandho uppajjissatīti?</i></a></p>
<p><a data-ref="sc59, ms33Y2_875"><i>Pacchimabhavikānaṃ upapajjantānaṃ ye ca arūpaṃ upapajjitvā parinibbāyissanti tesaṃ vedanākkhandho nirujjhissati, no ca tesaṃ rūpakkhandho uppajjissati. Itaresaṃ tesaṃ vedanākkhandho ca nirujjhissati rūpakkhandho ca uppajjissati.</i></a></p>
<p><a data-ref="sc60, ms33Y2_876, msdiv176"><i>» Yassa vedanākkhandho uppajjissati tassa saññākkhandho nirujjhissatīti? Āmantā.</i></a></p>
<p><a data-ref="sc61, ms33Y2_877"><i>« Yassa vā pana saññākkhandho nirujjhissati tassa vedanākkhandho uppajjissatīti?</i></a></p>
<p><a data-ref="sc62, ms33Y2_878"><i>Pacchimabhavikānaṃ upapajjantānaṃ tesaṃ saññākkhandho nirujjhissati, no ca tesaṃ vedanākkhandho uppajjissati. Itaresaṃ tesaṃ saññākkhandho ca nirujjhissati vedanākkhandho ca uppajjissati.</i></a></p>
<h3><a><i>2.2.3.3.2. Anulomaokāsa</i></a></h3>
<p><a data-ref="sc63, ms33Y2_879, msdiv177"><i>» Yattha rūpakkhandho uppajjissati …pe….</i></a></p>
<h3><a><i>2.2.3.3.3. Anulomapuggalokāsa</i></a></h3>
<p><a data-ref="sc64, ms33Y2_880, msdiv178"><i>» Yassa yattha rūpakkhandho uppajjissati tassa tattha vedanākkhandho nirujjhissatīti?</i></a></p>
<p><a data-ref="sc65, ms33Y2_881"><i>Asaññasattānaṃ tesaṃ tattha rūpakkhandho uppajjissati, no ca tesaṃ tattha vedanākkhandho nirujjhissati. Pañcavokārānaṃ tesaṃ tattha rūpakkhandho ca uppajjissati vedanākkhandho ca nirujjhissati.</i></a></p>
<p><a data-ref="sc66, ms33Y2_882"><i>« Yassa vā pana yattha vedanākkhandho nirujjhissati tassa tattha rūpakkhandho uppajjissatīti?</i></a></p>
<p><a data-ref="sc67, ms33Y2_883"><i>Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjissati. Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca uppajjissati.</i></a></p>
<p><a data-ref="sc68, ms33Y2_884, msdiv179"><i>» Yassa yattha vedanākkhandho uppajjissati tassa tattha saññākkhandho nirujjhissatīti? Āmantā.</i></a></p>
<p><a data-ref="sc69, pts-vp-pli1.45, ms33Y2_885"><i>« Yassa vā pana yattha saññākkhandho nirujjhissati tassa tattha vedanākkhandho uppajjissatīti?</i></a></p>
<p><a data-ref="sc70, ms33Y2_886"><i>Pacchimabhavikānaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjissati. Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca uppajjissati.</i></a></p>
<h3><a><i>2.2.3.3.4. Paccanīkapuggala</i></a></h3>
<p><a data-ref="sc71, ms33Y2_887, msdiv180"><i>» Yassa rūpakkhandho nuppajjissati tassa vedanākkhandho na nirujjhissatīti?</i></a></p>
<p><a data-ref="sc72, ms33Y2_888"><i>Pacchimabhavikānaṃ upapajjantānaṃ ye ca arūpaṃ upapajjitvā parinibbāyissanti tesaṃ rūpakkhandho nuppajjissati, no ca tesaṃ vedanākkhandho na nirujjhissati. Parinibbantānaṃ tesaṃ rūpakkhandho ca nuppajjissati vedanākkhandho ca na nirujjhissati.</i></a></p>
<p><a data-ref="sc73, ms33Y2_889"><i>« Yassa vā pana vedanākkhandho na nirujjhissati tassa rūpakkhandho nuppajjissatīti? Āmantā.</i></a></p>
<p><a data-ref="sc74, ms33Y2_890, msdiv181"><i>» Yassa vedanākkhandho nuppajjissati tassa saññākkhandho na nirujjhissatīti?</i></a></p>
<p><a data-ref="sc75, ms33Y2_891"><i>Pacchimabhavikānaṃ upapajjantānaṃ tesaṃ vedanākkhandho nuppajjissati, no ca tesaṃ saññākkhandho na nirujjhissati. Parinibbantānaṃ tesaṃ vedanākkhandho ca nuppajjissati saññākkhandho ca na nirujjhissati.</i></a></p>
<p><a data-ref="sc76, ms33Y2_892"><i>« Yassa vā pana saññākkhandho na nirujjhissati tassa vedanākkhandho nuppajjissatīti? Āmantā.</i></a></p>
<h3><a><i>2.2.3.3.5. Paccanīkaokāsa</i></a></h3>
<p><a data-ref="sc77, ms33Y2_893, msdiv182"><i>» Yattha rūpakkhandho nuppajjissati …pe….</i></a></p>
<h3><a><i>2.2.3.3.6. Paccanīkapuggalokāsa</i></a></h3>
<p><a data-ref="sc78, ms33Y2_894, msdiv183"><i>» Yassa yattha rūpakkhandho nuppajjissati tassa tattha vedanākkhandho na nirujjhissatīti?</i></a></p>
<p><a data-ref="sc79, ms33Y2_895"><i>Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha rūpakkhandho nuppajjissati, no ca tesaṃ tattha vedanākkhandho na nirujjhissati. Parinibbantānaṃ tesaṃ tattha rūpakkhandho ca nuppajjissati vedanākkhandho ca na nirujjhissati.</i></a></p>
<p><a data-ref="sc80, ms33Y2_896"><i>« Yassa vā pana yattha vedanākkhandho na nirujjhissati tassa tattha rūpakkhandho nuppajjissatīti?</i></a></p>
<p><a data-ref="sc81, ms33Y2_897"><i>Asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho nuppajjissati. Parinibbantānaṃ tesaṃ tattha vedanākkhandho ca na nirujjhissati rūpakkhandho ca nuppajjissati.</i></a></p>
<p><a data-ref="sc82, ms33Y2_898, msdiv184"><i>» Yassa yattha vedanākkhandho nuppajjissati tassa tattha saññākkhandho na nirujjhissatīti?</i></a></p>
<p><a data-ref="sc83, ms33Y2_899"><i>Pacchimabhavikānaṃ upapajjantānaṃ tesaṃ tattha vedanākkhandho nuppajjissati, no ca tesaṃ tattha saññākkhandho na nirujjhissati. Parinibbantānaṃ asaññasattānaṃ tesaṃ tattha vedanākkhandho ca nuppajjissati saññākkhandho ca na nirujjhissati.</i></a></p>
<p><a data-ref="sc84, ms33Y2_900"><i>« Yassa vā pana yattha saññākkhandho na nirujjhissati tassa tattha vedanākkhandho nuppajjissatīti? Āmantā.</i></a></p>
<h2><a><i>2.2.3.4. Paccuppannātītavāra</i></a></h2>
<h3><a><i>2.2.3.4.1. Anulomapuggala</i></a></h3>
<p><a data-ref="sc85, pts-vp-pli1.46, ms33Y2_901, msdiv185"><i>» Yassa rūpakkhandho uppajjati tassa vedanākkhandho nirujjhitthāti? Āmantā.</i></a></p>
<p><a data-ref="sc86, ms33Y2_902"><i>« Yassa vā pana vedanākkhandho nirujjhittha tassa rūpakkhandho uppajjatīti?</i></a></p>
<p><a data-ref="sc87, ms33Y2_903"><i>Sabbesaṃ cavantānaṃ arūpaṃ upapajjantānaṃ tesaṃ vedanākkhandho nirujjhittha, no ca tesaṃ rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca nirujjhittha rūpakkhandho ca uppajjati …pe….</i></a></p>
<p><a data-ref="sc88, ms33Y2_904"><i>(Yathā uppādavāre paccuppannātītaṃ vibhattaṃ tathā idha vibhajitabbaṃ.)</i></a></p>
<h2><a><i>2.2.3.5. Paccuppannānāgatavāra</i></a></h2>
<h3><a><i>2.2.3.5.1. Anulomapuggala</i></a></h3>
<p><a data-ref="sc89, ms33Y2_905, msdiv186"><i>» Yassa rūpakkhandho uppajjati tassa vedanākkhandho nirujjhissatīti? Āmantā.</i></a></p>
<p><a data-ref="sc90, ms33Y2_906"><i>« Yassa vā pana vedanākkhandho nirujjhissati tassa rūpakkhandho uppajjatīti?</i></a></p>
<p><a data-ref="sc91, ms33Y2_907"><i>Sabbesaṃ cavantānaṃ arūpaṃ upapajjantānaṃ tesaṃ vedanākkhandho nirujjhissati, no ca tesaṃ rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca nirujjhissati rūpakkhandho ca uppajjati.</i></a></p>
<p><a data-ref="sc92, ms33Y2_908, msdiv187"><i>» Yassa vedanākkhandho uppajjati tassa saññākkhandho nirujjhissatīti? Āmantā.</i></a></p>
<p><a data-ref="sc93, ms33Y2_909"><i>« Yassa vā pana saññākkhandho nirujjhissati tassa vedanākkhandho uppajjatīti?</i></a></p>
<p><a data-ref="sc94, ms33Y2_910"><i>Sabbesaṃ cavantānaṃ asaññasattaṃ upapajjantānaṃ tesaṃ saññākkhandho nirujjhissati, no ca tesaṃ vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ saññākkhandho ca nirujjhissati vedanākkhandho ca uppajjati.</i></a></p>
<h3><a><i>2.2.3.5.2. Anulomaokāsa</i></a></h3>
<p><a data-ref="sc95, ms33Y2_911, msdiv188"><i>» Yattha rūpakkhandho uppajjati …pe….</i></a></p>
<h3><a><i>2.2.3.5.3. Anulomapuggalokāsa</i></a></h3>
<p><a data-ref="sc96, ms33Y2_912, msdiv189"><i>» Yassa yattha rūpakkhandho uppajjati tassa tattha vedanākkhandho nirujjhissatīti?</i></a></p>
<p><a data-ref="sc97, ms33Y2_913"><i>Asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho nirujjhissati. Pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca nirujjhissati.</i></a></p>
<p><a data-ref="sc98, ms33Y2_914"><i>« Yassa vā pana yattha vedanākkhandho nirujjhissati tassa tattha rūpakkhandho uppajjatīti?</i></a></p>
<p><a data-var="cavantānaṃ arūpānaṃ → cavantānaṃ arūpaṃ upapajjantānaṃ (bj, sya-all); cavantānaṃ arūpaṃ uppajjantānaṃ (pts-vp-pli1)" data-ref="sc99, ms33Y2_915"><i>Pañcavokārā cavantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca nirujjhissati rūpakkhandho ca uppajjati.</i></a></p>
<p><a data-ref="sc100, ms33Y2_916, msdiv190"><i>» Yassa yattha vedanākkhandho uppajjati tassa tattha saññākkhandho nirujjhissatīti? Āmantā.</i></a></p>
<p><a data-ref="sc101, ms33Y2_917"><i>« Yassa vā pana yattha saññākkhandho nirujjhissati tassa tattha vedanākkhandho uppajjatīti?</i></a></p>
<p><a data-ref="sc102, pts-vp-pli1.47, ms33Y2_918"><i>Catuvokārā pañcavokārā cavantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca nirujjhissati vedanākkhandho ca uppajjati.</i></a></p>
<h3><a><i>2.2.3.5.4. Paccanīkapuggala</i></a></h3>
<p><a data-ref="sc103, ms33Y2_919, msdiv191"><i>» Yassa rūpakkhandho nuppajjati tassa vedanākkhandho na nirujjhissatīti?</i></a></p>
<p><a data-ref="sc104, ms33Y2_920"><i>Sabbesaṃ cavantānaṃ arūpaṃ upapajjantānaṃ tesaṃ rūpakkhandho nuppajjati, no ca tesaṃ vedanākkhandho na nirujjhissati. Parinibbantānaṃ tesaṃ rūpakkhandho ca nuppajjati vedanākkhandho ca na nirujjhissati.</i></a></p>
<p><a data-ref="sc105, ms33Y2_921"><i>« Yassa vā pana vedanākkhandho na nirujjhissati tassa rūpakkhandho nuppajjatīti? Āmantā.</i></a></p>
<p><a data-ref="sc106, ms33Y2_922, msdiv192"><i>» Yassa vedanākkhandho nuppajjati tassa saññākkhandho na nirujjhissatīti?</i></a></p>
<p><a data-ref="sc107, ms33Y2_923"><i>Sabbesaṃ cavantānaṃ asaññasattaṃ upapajjantānaṃ tesaṃ vedanākkhandho nuppajjati, no ca tesaṃ saññākkhandho na nirujjhissati. Parinibbantānaṃ tesaṃ vedanākkhandho ca nuppajjati saññākkhandho ca na nirujjhissati.</i></a></p>
<p><a data-ref="sc108, ms33Y2_924"><i>« Yassa vā pana saññākkhandho na nirujjhissati tassa vedanākkhandho nuppajjatīti? Āmantā.</i></a></p>
<h3><a><i>2.2.3.5.5. Paccanīkaokāsa</i></a></h3>
<p><a data-ref="sc109, ms33Y2_925, msdiv193"><i>» Yattha rūpakkhandho nuppajjati …pe….</i></a></p>
<h3><a><i>2.2.3.5.6. Paccanīkapuggalokāsa</i></a></h3>
<p><a data-ref="sc110, ms33Y2_926, msdiv194"><i>» Yassa yattha rūpakkhandho nuppajjati tassa tattha vedanākkhandho na nirujjhissatīti?</i></a></p>
<p><a data-ref="sc111, ms33Y2_927"><i>Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho na nirujjhissati. Parinibbantānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca na nirujjhissati.</i></a></p>
<p><a data-ref="sc112, ms33Y2_928"><i>« Yassa vā pana yattha vedanākkhandho na nirujjhissati tassa tattha rūpakkhandho nuppajjatīti?</i></a></p>
<p><a data-ref="sc113, ms33Y2_929"><i>Asaññasattaṃ upapajjantānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho nuppajjati. Parinibbantānaṃ asaññasattā cavantānaṃ tesaṃ tattha vedanākkhandho ca na nirujjhissati rūpakkhandho ca nuppajjati.</i></a></p>
<p><a data-ref="sc114, ms33Y2_930, msdiv195"><i>» Yassa yattha vedanākkhandho nuppajjati tassa tattha saññākkhandho na nirujjhissatīti?</i></a></p>
<p><a data-ref="sc115, ms33Y2_931"><i>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho na nirujjhissati. Parinibbantānaṃ asaññasattānaṃ tesaṃ tattha vedanākkhandho ca nuppajjati saññākkhandho ca na nirujjhissati.</i></a></p>
<p><a data-ref="sc116, ms33Y2_932"><i>« Yassa vā pana yattha saññākkhandho na nirujjhissati tassa tattha vedanākkhandho nuppajjatīti? Āmantā.</i></a></p>
<h2><a><i>2.2.3.6. Atītānāgatavāra</i></a></h2>
<h3><a><i>2.2.3.6.1. Anulomapuggala</i></a></h3>
<p><a data-ref="sc117, pts-vp-pli1.48, ms33Y2_933, msdiv196"><i>» Yassa rūpakkhandho uppajjittha tassa vedanākkhandho nirujjhissatīti?</i></a></p>
<p><a data-ref="sc118, ms33Y2_934"><i>Parinibbantānaṃ tesaṃ rūpakkhandho uppajjittha, no ca tesaṃ vedanākkhandho nirujjhissati. Itaresaṃ tesaṃ rūpakkhandho ca uppajjittha vedanākkhandho ca nirujjhissati.</i></a></p>
<p><a data-ref="sc119, ms33Y2_935"><i>« Yassa vā pana vedanākkhandho nirujjhissati tassa rūpakkhandho uppajjitthāti? Āmantā.</i></a></p>
<p><a data-ref="sc120, ms33Y2_936, msdiv197"><i>» Yassa vedanākkhandho uppajjittha tassa saññākkhandho nirujjhissatīti?</i></a></p>
<p><a data-ref="sc121, ms33Y2_937"><i>Parinibbantānaṃ tesaṃ vedanākkhandho uppajjittha, no ca tesaṃ saññākkhandho nirujjhissati. Itaresaṃ tesaṃ vedanākkhandho ca uppajjittha saññākkhandho ca nirujjhissati.</i></a></p>
<p><a data-ref="sc122, ms33Y2_938"><i>« Yassa vā pana saññākkhandho nirujjhissati tassa vedanākkhandho uppajjitthāti? Āmantā.</i></a></p>
<h3><a><i>2.2.3.6.2. Anulomaokāsa</i></a></h3>
<p><a data-ref="sc123, ms33Y2_939, msdiv198"><i>» Yattha rūpakkhandho uppajjittha …pe….</i></a></p>
<h3><a><i>2.2.3.6.3. Anulomapuggalokāsa</i></a></h3>
<p><a data-ref="sc124, ms33Y2_940, msdiv199"><i>» Yassa yattha rūpakkhandho uppajjittha tassa tattha vedanākkhandho nirujjhissatīti?</i></a></p>
<p><a data-ref="sc125, ms33Y2_941"><i>Pañcavokāre parinibbantānaṃ asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho nirujjhissati. Itaresaṃ pañcavokārānaṃ tesaṃ tattha rūpakkhandho ca uppajjittha vedanākkhandho ca nirujjhissati.</i></a></p>
<p><a data-ref="sc126, ms33Y2_942"><i>« Yassa vā pana yattha vedanākkhandho nirujjhissati tassa tattha rūpakkhandho uppajjitthāti?</i></a></p>
<p><a data-ref="sc127, ms33Y2_943"><i>Suddhāvāsaṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjittha. Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca uppajjittha.</i></a></p>
<p><a data-ref="sc128, ms33Y2_944, msdiv200"><i>» Yassa yattha vedanākkhandho uppajjittha tassa tattha saññākkhandho nirujjhissatīti?</i></a></p>
<p><a data-ref="sc129, ms33Y2_945"><i>Parinibbantānaṃ tesaṃ tattha vedanākkhandho uppajjittha, no ca tesaṃ tattha saññākkhandho nirujjhissati. Itaresaṃ catuvokārānaṃ pañcavokārānaṃ tesaṃ tattha vedanākkhandho ca uppajjittha saññākkhandho ca nirujjhissati.</i></a></p>
<p><a data-ref="sc130, ms33Y2_946"><i>« Yassa vā pana yattha saññākkhandho nirujjhissati tassa tattha vedanākkhandho uppajjitthāti?</i></a></p>
<p><a data-ref="sc131, ms33Y2_947"><i>Suddhāvāsaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjittha. Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca uppajjittha.</i></a></p>
<h3><a><i>2.2.3.6.4. Paccanīkapuggala</i></a></h3>
<p><a data-ref="sc132, ms33Y2_948, msdiv201"><i>» Yassa rūpakkhandho nuppajjittha tassa vedanākkhandho na nirujjhissatīti? Natthi.</i></a></p>
<p><a data-ref="sc133, ms33Y2_949"><i>« Yassa vā pana vedanākkhandho na nirujjhissati tassa rūpakkhandho nuppajjitthāti? Uppajjittha.</i></a></p>
<p><a data-ref="sc134, pts-vp-pli1.49, ms33Y2_950, msdiv202"><i>» Yassa vedanākkhandho nuppajjittha tassa saññākkhandho na nirujjhissatīti? Natthi.</i></a></p>
<p><a data-ref="sc135, ms33Y2_951"><i>« Yassa vā pana saññākkhandho na nirujjhissati tassa vedanākkhandho nuppajjitthāti? Uppajjittha.</i></a></p>
<h3><a><i>2.2.3.6.5. Paccanīkaokāsa</i></a></h3>
<p><a data-ref="sc136, ms33Y2_952, msdiv203"><i>» Yattha rūpakkhandho nuppajjittha …pe….</i></a></p>
<h3><a><i>2.2.3.6.6. Paccanīkapuggalokāsa</i></a></h3>
<p><a data-ref="sc137, ms33Y2_953, msdiv204"><i>» Yassa yattha rūpakkhandho nuppajjittha tassa tattha vedanākkhandho na nirujjhissatīti?</i></a></p>
<p><a data-ref="sc138, ms33Y2_954"><i>Suddhāvāsaṃ upapajjantānaṃ arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho na nirujjhissati. Suddhāvāse parinibbantānaṃ arūpe parinibbantānaṃ tesaṃ tattha rūpakkhandho ca nuppajjittha vedanākkhandho ca na nirujjhissati.</i></a></p>
<p><a data-ref="sc139, ms33Y2_955"><i>« Yassa vā pana yattha vedanākkhandho na nirujjhissati tassa tattha rūpakkhandho nuppajjitthāti?</i></a></p>
<p><a data-ref="sc140, ms33Y2_956"><i>Pañcavokāre parinibbantānaṃ asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho nuppajjittha. Suddhāvāse parinibbantānaṃ arūpe parinibbantānaṃ tesaṃ tattha vedanākkhandho ca na nirujjhissati rūpakkhandho ca nuppajjittha.</i></a></p>
<p><a data-ref="sc141, ms33Y2_957, msdiv205"><i>» Yassa yattha vedanākkhandho nuppajjittha tassa tattha saññākkhandho na nirujjhissatīti?</i></a></p>
<p><a data-ref="sc142, ms33Y2_958"><i>Suddhāvāsaṃ upapajjantānaṃ tesaṃ tattha vedanākkhandho nuppajjittha, no ca tesaṃ tattha saññākkhandho na nirujjhissati. Suddhāvāse parinibbantānaṃ asaññasattānaṃ tesaṃ tattha vedanākkhandho ca nuppajjittha saññākkhandho ca na nirujjhissati.</i></a></p>
<p><a data-ref="sc143, ms33Y2_959"><i>« Yassa vā pana yattha saññākkhandho na nirujjhissati tassa tattha vedanākkhandho nuppajjitthāti?</i></a></p>
<p><a data-ref="sc144, ms33Y2_960"><i>Parinibbantānaṃ tesaṃ tattha saññākkhandho na nirujjhissati, no ca tesaṃ tattha vedanākkhandho nuppajjittha. Suddhāvāse parinibbantānaṃ asaññasattānaṃ tesaṃ tattha saññākkhandho ca na nirujjhissati vedanākkhandho ca nuppajjittha.</i></a></p>
<p class="endsutta"><a data-ref="sc145, ms33Y2_961"><i>Uppādanirodhavāro.</i></a></p>
<p class="endsection"><a data-ref="sc146, ms33Y2_962"><i>Pavattivāro niṭṭhito.</i></a></p>
</article>
</section>
</div>
</body>
</html>
