<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya5.1.2">
<article>
<div class="hgroup">
<p class="division"><a><i>5 Saccayamaka</i></a></p>
<p><a><i>5.1 Paṇṇattivāra</i></a></p>
<h1><a><i>5.1.2. Paṇṇattivāraniddesa</i></a></h1>
</div>
<h2><a><i>5.1.2.1. Padasodhanavāra</i></a></h2>
<h3><a><i>5.1.2.1.1. Anuloma</i></a></h3>
<p><a data-ref="sc1, ms33Y5_116, msdiv10"><i>» Dukkhaṃ dukkhasaccanti? Āmantā.</i></a></p>
<p><a data-ref="sc2, ms33Y5_117"><i>« Dukkhasaccaṃ dukkhanti?</i></a></p>
<p><a data-var="avasesaṃ dukkhasaccaṃ → avasesaṃ dukkhasaccaṃ dukkhasaccaṃ (sya-all, pts-vp-pli1)" data-ref="sc3, ms33Y5_118"><i>Kāyikaṃ dukkhaṃ cetasikaṃ dukkhaṃ ṭhapetvā avasesaṃ dukkhasaccaṃ, na dukkhaṃ. Kāyikaṃ dukkhaṃ cetasikaṃ dukkhaṃ dukkhañceva dukkhasaccañca.</i></a></p>
<p><a data-ref="sc4, ms33Y5_119"><i>» Samudayo samudayasaccanti?</i></a></p>
<p><a data-ref="sc5, ms33Y5_120"><i>Samudayasaccaṃ ṭhapetvā avaseso samudayo, na samudayasaccaṃ. Samudayasaccaṃ samudayo ceva samudayasaccañca.</i></a></p>
<p><a data-ref="sc6, ms33Y5_121"><i>« Samudayasaccaṃ samudayoti? Āmantā.</i></a></p>
<p><a data-ref="sc7, ms33Y5_122"><i>» Nirodho nirodhasaccanti?</i></a></p>
<p><a data-ref="sc8, pts-vp-pli1.175, ms33Y5_123"><i>Nirodhasaccaṃ ṭhapetvā avaseso nirodho, na nirodhasaccaṃ. Nirodhasaccaṃ nirodho ceva nirodhasaccañca.</i></a></p>
<p><a data-ref="sc9, ms33Y5_124"><i>« Nirodhasaccaṃ nirodhoti? Āmantā.</i></a></p>
<p><a data-ref="sc10, ms33Y5_125"><i>» Maggo maggasaccanti?</i></a></p>
<p><a data-ref="sc11, ms33Y5_126"><i>Maggasaccaṃ ṭhapetvā avaseso maggo, na maggasaccaṃ. Maggasaccaṃ maggo ceva maggasaccañca.</i></a></p>
<p><a data-ref="sc12, ms33Y5_127"><i>« Maggasaccaṃ maggoti? Āmantā.</i></a></p>
<h3><a><i>5.1.2.1.2. Paccanīka</i></a></h3>
<p><a data-ref="sc13, ms33Y5_128, msdiv11"><i>» Na dukkhaṃ na dukkhasaccanti?</i></a></p>
<p><a data-var="avasesaṃ na dukkhaṃ → avasesaṃ dukkhasaccaṃ na dukkhaṃ (sya-all, pts-vp-pli1, mr)" data-ref="sc14, ms33Y5_129"><i>Kāyikaṃ dukkhaṃ cetasikaṃ dukkhaṃ ṭhapetvā avasesaṃ na dukkhaṃ dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.</i></a></p>
<p><a data-ref="sc15, ms33Y5_130"><i>« Na dukkhasaccaṃ na dukkhanti? Āmantā.</i></a></p>
<p><a data-ref="sc16, ms33Y5_131"><i>» Na samudayo na samudayasaccanti? Āmantā.</i></a></p>
<p><a data-ref="sc17, ms33Y5_132"><i>« Na samudayasaccaṃ na samudayoti?</i></a></p>
<p><a data-ref="sc18, ms33Y5_133"><i>Samudayasaccaṃ ṭhapetvā avaseso na samudayasaccaṃ, samudayo. Samudayañca samudayasaccañca ṭhapetvā avaseso na ceva samudayo na ca samudayasaccaṃ.</i></a></p>
<p><a data-ref="sc19, ms33Y5_134"><i>» Na nirodho na nirodhasaccanti? Āmantā.</i></a></p>
<p><a data-ref="sc20, ms33Y5_135"><i>« Na nirodhasaccaṃ na nirodhoti?</i></a></p>
<p><a data-ref="sc21, ms33Y5_136"><i>Nirodhasaccaṃ ṭhapetvā avaseso na nirodhasaccaṃ, nirodho. Nirodhañca nirodhasaccañca ṭhapetvā avaseso na ceva nirodho na ca nirodhasaccaṃ.</i></a></p>
<p><a data-ref="sc22, ms33Y5_137"><i>» Na maggo na maggasaccanti? Āmantā.</i></a></p>
<p><a data-ref="sc23, ms33Y5_138"><i>« Na maggasaccaṃ na maggoti?</i></a></p>
<p><a data-ref="sc24, ms33Y5_139"><i>Maggasaccaṃ ṭhapetvā avaseso na maggasaccaṃ, maggo. Maggañca maggasaccañca ṭhapetvā avaseso na ceva maggo na ca maggasaccaṃ.</i></a></p>
<h2><a><i>5.1.2.2. Padasodhanamūlacakkavāra</i></a></h2>
<h3><a><i>5.1.2.2.1. Anuloma</i></a></h3>
<p><a data-ref="sc25, ms33Y5_140, msdiv12"><i>» Dukkhaṃ dukkhasaccanti? Āmantā.</i></a></p>
<p><a data-ref="sc26, ms33Y5_141"><i>« Saccā samudayasaccanti?</i></a></p>
<p><a data-var="Avasesā saccā → avasesā saccā saccā (bj, sya-all, pts-vp-pli1)" data-ref="sc27, ms33Y5_142"><i>Samudayasaccaṃ saccañceva samudayasaccañca. Avasesā saccā na samudayasaccaṃ.</i></a></p>
<p><a data-ref="sc28, ms33Y5_143"><i>» Dukkhaṃ dukkhasaccanti? Āmantā.</i></a></p>
<p><a data-ref="sc29, ms33Y5_144"><i>« Saccā nirodhasaccanti? …pe… Saccā maggasaccanti?</i></a></p>
<p><a data-ref="sc30, ms33Y5_145"><i>Maggasaccaṃ saccañceva maggasaccañca. Avasesā saccā na maggasaccaṃ.</i></a></p>
<p><a data-ref="sc31, ms33Y5_146, msdiv13"><i>» Samudayo samudayasaccanti?</i></a></p>
<p><a data-ref="sc32, ms33Y5_147"><i>Samudayasaccaṃ ṭhapetvā avaseso samudayo, na samudayasaccaṃ. Samudayasaccaṃ samudayo ceva samudayasaccañca.</i></a></p>
<p><a data-ref="sc33, ms33Y5_148"><i>« Saccā dukkhasaccanti? …pe… Saccā nirodhasaccanti? …pe… Saccā maggasaccanti?</i></a></p>
<p><a data-ref="sc34, ms33Y5_149"><i>Maggasaccaṃ saccañceva maggasaccañca. Avasesā saccā na maggasaccaṃ.</i></a></p>
<p><a data-ref="sc35, ms33Y5_150, msdiv14"><i>» Nirodho nirodhasaccanti?</i></a></p>
<p><a data-ref="sc36, ms33Y5_151"><i>Nirodhasaccaṃ ṭhapetvā avaseso nirodho, na nirodhasaccaṃ. Nirodhasaccaṃ nirodho ceva nirodhasaccañca.</i></a></p>
<p><a data-ref="sc37, ms33Y5_152"><i>« Saccā dukkhasaccanti? …pe… Saccā samudayasaccanti? …pe… Saccā maggasaccanti?</i></a></p>
<p><a data-ref="sc38, ms33Y5_153"><i>Maggasaccaṃ saccañceva maggasaccañca. Avasesā saccā na maggasaccaṃ.</i></a></p>
<p><a data-ref="sc39, ms33Y5_154, msdiv15"><i>» Maggo maggasaccanti?</i></a></p>
<p><a data-ref="sc40, ms33Y5_155"><i>Maggasaccaṃ ṭhapetvā avaseso maggo, na maggasaccaṃ. Maggasaccaṃ maggo ceva maggasaccañca.</i></a></p>
<p><a data-ref="sc41, pts-vp-pli1.176, ms33Y5_156"><i>« Saccā dukkhasaccanti? …pe… Saccā samudayasaccanti? …pe… Saccā nirodhasaccanti?</i></a></p>
<p><a data-ref="sc42, ms33Y5_157"><i>Nirodhasaccaṃ saccañceva nirodhasaccañca. Avasesā saccā na nirodhasaccaṃ.</i></a></p>
<h3><a><i>5.1.2.2.2. Paccanīka</i></a></h3>
<p><a data-ref="sc43, ms33Y5_158, msdiv16"><i>» Na dukkhaṃ na dukkhasaccanti?</i></a></p>
<p><a data-ref="sc44, ms33Y5_159"><i>Kāyikaṃ dukkhaṃ cetasikaṃ dukkhaṃ ṭhapetvā avasesaṃ na dukkhaṃ, dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.</i></a></p>
<p><a data-ref="sc45, ms33Y5_160"><i>« Na saccā na samudayasaccanti? Āmantā.</i></a></p>
<p><a data-ref="sc46, ms33Y5_161"><i>» Na dukkhaṃ na dukkhasaccanti?</i></a></p>
<p><a data-ref="sc47, ms33Y5_162"><i>Kāyikaṃ dukkhaṃ cetasikaṃ dukkhaṃ ṭhapetvā avasesaṃ na dukkhaṃ, dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.</i></a></p>
<p><a data-ref="sc48, ms33Y5_163"><i>« Na saccā na nirodhasaccanti? …pe… Na saccā na maggasaccanti? Āmantā.</i></a></p>
<p><a data-ref="sc49, ms33Y5_164, msdiv17"><i>» Na samudayo na samudayasaccanti? Āmantā.</i></a></p>
<p><a data-ref="sc50, ms33Y5_165"><i>« Na saccā na dukkhasaccanti? Āmantā.</i></a></p>
<p><a data-ref="sc51, ms33Y5_166"><i>» Na samudayo na samudayasaccanti? Āmantā.</i></a></p>
<p><a data-ref="sc52, ms33Y5_167"><i>« Na saccā na nirodhasaccanti? …pe… Na saccā na maggasaccanti? Āmantā.</i></a></p>
<p><a data-ref="sc53, ms33Y5_168, msdiv18"><i>» Na nirodho na nirodhasaccanti? Āmantā.</i></a></p>
<p><a data-ref="sc54, ms33Y5_169"><i>« Na saccā na dukkhasaccanti? …pe… Na saccā na samudayasaccanti? …pe… Na saccā na maggasaccanti? Āmantā.</i></a></p>
<p><a data-ref="sc55, ms33Y5_170, msdiv19"><i>» Na maggo na maggasaccanti? Āmantā.</i></a></p>
<p><a data-ref="sc56, ms33Y5_171"><i>« Na saccā na dukkhasaccanti? Āmantā.</i></a></p>
<p><a data-ref="sc57, ms33Y5_172"><i>» Na maggo na maggasaccanti? Āmantā.</i></a></p>
<p><a data-ref="sc58, ms33Y5_173"><i>« Na saccā na samudayasaccanti? …pe… Na saccā na nirodhasaccanti? Āmantā.</i></a></p>
<h2><a><i>5.1.2.3. Suddhasaccavāra</i></a></h2>
<h3><a><i>5.1.2.3.1. Anuloma</i></a></h3>
<p><a data-ref="sc59, ms33Y5_174, msdiv20"><i>» Dukkhaṃ saccanti? Āmantā.</i></a></p>
<p><a data-ref="sc60, ms33Y5_175"><i>« Saccā dukkhasaccanti?</i></a></p>
<p><a data-ref="sc61, ms33Y5_176"><i>Dukkhasaccaṃ saccañceva dukkhasaccañca. Avasesā saccā na dukkhasaccaṃ.</i></a></p>
<p><a data-ref="sc62, ms33Y5_177"><i>» Samudayo saccanti? Āmantā …pe….</i></a></p>
<p><a data-ref="sc63, ms33Y5_178"><i>» Nirodho saccanti? Āmantā …pe….</i></a></p>
<p><a data-ref="sc64, ms33Y5_179"><i>» Maggo saccanti? Āmantā.</i></a></p>
<p><a data-ref="sc65, ms33Y5_180"><i>« Saccā maggasaccanti?</i></a></p>
<p><a data-ref="sc66, ms33Y5_181"><i>Maggasaccaṃ saccañceva maggasaccañca. Avasesā saccā na maggasaccaṃ.</i></a></p>
<h3><a><i>5.1.2.3.2. Paccanīka</i></a></h3>
<p><a data-ref="sc67, ms33Y5_182, msdiv21"><i>» Na dukkhaṃ na saccanti?</i></a></p>
<p><a data-ref="sc68, pts-vp-pli1.177, ms33Y5_183"><i>Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesaṃ na ceva dukkhaṃ na ca saccā.</i></a></p>
<p><a data-ref="sc69, ms33Y5_184"><i>« Na saccā na dukkhasaccanti? Āmantā.</i></a></p>
<p><a data-ref="sc70, ms33Y5_185"><i>Na samudayo na saccanti?</i></a></p>
<p><a data-ref="sc71, ms33Y5_186"><i>Samudayaṃ ṭhapetvā …pe… nirodhaṃ ṭhapetvā …pe….</i></a></p>
<p><a data-ref="sc72, ms33Y5_187"><i>» Na maggo na saccanti?</i></a></p>
<p><a data-var="avasesā → avaseso (bj)" data-ref="sc73, ms33Y5_188"><i>Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.</i></a></p>
<p><a data-ref="sc74, ms33Y5_189"><i>« Na saccā na maggasaccanti? Āmantā.</i></a></p>
<h2><a><i>5.1.2.4. Suddhasaccamūlacakkavāra</i></a></h2>
<h3><a><i>5.1.2.4.1. Anuloma</i></a></h3>
<p><a data-ref="sc75, ms33Y5_190, msdiv22"><i>» Dukkhaṃ saccanti? Āmantā.</i></a></p>
<p><a data-ref="sc76, ms33Y5_191"><i>« Saccā samudayasaccanti?</i></a></p>
<p><a data-ref="sc77, ms33Y5_192"><i>Samudayasaccaṃ saccañceva samudayasaccañca. Avasesā saccā na samudayasaccaṃ.</i></a></p>
<p><a data-ref="sc78, ms33Y5_193"><i>» Dukkhaṃ saccanti? Āmantā.</i></a></p>
<p><a data-ref="sc79, ms33Y5_194"><i>« Saccā nirodhasaccanti? …pe…. Saccā maggasaccanti?</i></a></p>
<p><a data-ref="sc80, ms33Y5_195"><i>Maggasaccaṃ saccañceva maggasaccañca. Avasesā saccā na maggasaccaṃ.</i></a></p>
<p><a data-ref="sc81, ms33Y5_196"><i>» Samudayo saccanti? Āmantā. …pe….</i></a></p>
<p><a data-ref="sc82, ms33Y5_197"><i>» Nirodho saccanti? Āmantā. …pe….</i></a></p>
<p><a data-ref="sc83, ms33Y5_198"><i>» Maggo saccanti? Āmantā.</i></a></p>
<p><a data-ref="sc84, ms33Y5_199"><i>« Saccā dukkhasaccanti? …pe… Saccā samudayasaccanti? …pe… Saccā nirodhasaccanti?</i></a></p>
<p><a data-ref="sc85, ms33Y5_200"><i>Nirodhasaccaṃ saccañceva nirodhasaccañca. Avasesā saccā na nirodhasaccaṃ.</i></a></p>
<h3><a><i>5.1.2.4.2. Paccanīka</i></a></h3>
<p><a data-ref="sc86, ms33Y5_201, msdiv23"><i>» Na dukkhaṃ na saccanti?</i></a></p>
<p><a data-ref="sc87, ms33Y5_202"><i>Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesā na ceva dukkhaṃ na ca saccā.</i></a></p>
<p><a data-ref="sc88, ms33Y5_203"><i>« Na saccā na samudayasaccanti? Āmantā.</i></a></p>
<p><a data-ref="sc89, ms33Y5_204"><i>» Na dukkhaṃ na saccanti?</i></a></p>
<p><a data-ref="sc90, ms33Y5_205"><i>Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesā na ceva dukkhaṃ na ca saccā.</i></a></p>
<p><a data-ref="sc91, ms33Y5_206"><i>« Na saccā na nirodhasaccanti? …pe… Na saccā na maggasaccanti? Āmantā.</i></a></p>
<p><a data-ref="sc92, ms33Y5_207, msdiv24"><i>» Na samudayo na saccanti?</i></a></p>
<p><a data-ref="sc93, ms33Y5_208"><i>Samudayaṃ ṭhapetvā avasesā saccā na samudayo, saccā. Samudayañca saccañca ṭhapetvā avasesā na ceva samudayo na ca saccā.</i></a></p>
<p><a data-ref="sc94, ms33Y5_209"><i>« Na saccā na dukkhasaccanti? …pe….</i></a></p>
<p><a data-ref="sc95, ms33Y5_210, msdiv25"><i>» Na nirodho na saccanti?</i></a></p>
<p><a data-ref="sc96, ms33Y5_211"><i>Nirodhaṃ ṭhapetvā …pe….</i></a></p>
<p><a data-ref="sc97, ms33Y5_212, msdiv26"><i>» Na maggo na saccanti?</i></a></p>
<p><a data-ref="sc98, ms33Y5_213"><i>Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.</i></a></p>
<p><a data-ref="sc99, ms33Y5_214"><i>« Na saccā na dukkhasaccanti? Āmantā.</i></a></p>
<p><a data-ref="sc100, pts-vp-pli1.178, ms33Y5_215"><i>» Na maggo na saccanti?</i></a></p>
<p><a data-ref="sc101, ms33Y5_216"><i>Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.</i></a></p>
<p><a data-ref="sc102, ms33Y5_217"><i>« Na saccā na samudayasaccanti? Āmantā. …pe….</i></a></p>
<p><a data-ref="sc103, ms33Y5_218"><i>« Na saccā na nirodhasaccanti? Āmantā.</i></a></p>
<p class="endsection"><a data-ref="sc104, ms33Y5_219"><i>Paṇṇattiniddesavāro.</i></a></p>
</article>
</section>
</div>
</body>
</html>
