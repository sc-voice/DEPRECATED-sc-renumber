<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya3.3.4">
<article>
<div class="hgroup">
<p class="division"><a><i>3 Āyatanayamaka</i></a></p>
<p><a><i>3.3 Pariññāvāra</i></a></p>
<h1><a><i>3.3.4. Paccuppannātītavāra</i></a></h1>
</div>
<p><a data-ref="sc1, ms33Y3_1922, msdiv252"><i>» Yo cakkhāyatanaṃ parijānāti so sotāyatanaṃ parijānitthāti? No.</i></a></p>
<p><a data-ref="sc2, ms33Y3_1923"><i>« Yo vā pana sotāyatanaṃ parijānittha so cakkhāyatanaṃ parijānātīti? No.</i></a></p>
<p><a data-ref="sc3, ms33Y3_1924"><i>» Yo cakkhāyatanaṃ na parijānāti so sotāyatanaṃ na parijānitthāti?</i></a></p>
<p><a data-ref="sc4, ms33Y3_1925"><i>Arahā cakkhāyatanaṃ na parijānāti, no ca sotāyatanaṃ na parijānittha. Aggamaggasamaṅgiñca arahantañca ṭhapetvā avasesā puggalā cakkhāyatanañca na parijānanti sotāyatanañca na parijānittha.</i></a></p>
<p><a data-ref="sc5, ms33Y3_1926"><i>« Yo vā pana sotāyatanaṃ na parijānittha so cakkhāyatanaṃ na parijānātīti?</i></a></p>
<p><a data-ref="sc6, ms33Y3_1927"><i>Aggamaggasamaṅgī sotāyatanaṃ na parijānittha, no ca cakkhāyatanaṃ na parijānāti. Aggamaggasamaṅgiñca arahantañca ṭhapetvā avasesā puggalā sotāyatanañca na parijānittha cakkhāyatanañca na parijānanti.</i></a></p>
</article>
</section>
</div>
</body>
</html>
