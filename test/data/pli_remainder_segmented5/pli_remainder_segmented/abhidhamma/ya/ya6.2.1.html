<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya6.2.1">
<article>
<div class="hgroup">
<p class="division"><a><i>6 Saṅkhārayamaka</i></a></p>
<p><a><i>6.2 Pavattivāra</i></a></p>
<h1><a><i>6.2.1. Uppādavāra</i></a></h1>
</div>
<h2><a><i>6.2.1.1 Paccuppannavāra</i></a></h2>
<h3><a><i>6.2.1.1.1. Anulomapuggala</i></a></h3>
<p><a data-ref="sc1, pts-vp-pli1.232, ms34Y6_125, msdiv19"><i>» Yassa kāyasaṅkhāro uppajjati tassa vacīsaṅkhāro uppajjatīti?</i></a></p>
<p><a data-ref="sc2, ms34Y6_126"><i>Vinā vitakkavicārehi assāsapassāsānaṃ uppādakkhaṇe tesaṃ kāyasaṅkhāro uppajjati, no ca tesaṃ vacīsaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ kāyasaṅkhāro ca uppajjati vacīsaṅkhāro ca uppajjati.</i></a></p>
<p><a data-ref="sc3, ms34Y6_127"><i>« Yassa vā pana vacīsaṅkhāro uppajjati tassa kāyasaṅkhāro uppajjatīti?</i></a></p>
<p><a data-ref="sc4, ms34Y6_128"><i>Vinā assāsapassāsehi vitakkavicārānaṃ uppādakkhaṇe tesaṃ vacīsaṅkhāro uppajjati, no ca tesaṃ kāyasaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ vacīsaṅkhāro ca uppajjati kāyasaṅkhāro ca uppajjati.</i></a></p>
<p><a data-ref="sc5, ms34Y6_129"><i>» Yassa kāyasaṅkhāro uppajjati tassa cittasaṅkhāro uppajjatīti? Āmantā.</i></a></p>
<p><a data-ref="sc6, ms34Y6_130"><i>« Yassa vā pana cittasaṅkhāro uppajjati tassa kāyasaṅkhāro uppajjatīti?</i></a></p>
<p><a data-ref="sc7, ms34Y6_131"><i>Vinā assāsapassāsehi cittassa uppādakkhaṇe tesaṃ cittasaṅkhāro uppajjati, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ cittasaṅkhāro ca uppajjati kāyasaṅkhāro ca uppajjati.</i></a></p>
<p><a data-ref="sc8, ms34Y6_132, msdiv20"><i>» Yassa vacīsaṅkhāro uppajjati tassa cittasaṅkhāro uppajjatīti? Āmantā.</i></a></p>
<p><a data-ref="sc9, ms34Y6_133"><i>« Yassa vā pana cittasaṅkhāro uppajjati tassa vacīsaṅkhāro uppajjatīti?</i></a></p>
<p><a data-ref="sc10, ms34Y6_134"><i>Vinā vitakkavicārehi cittassa uppādakkhaṇe tesaṃ cittasaṅkhāro uppajjati, no ca tesaṃ vacīsaṅkhāro uppajjati. Vitakkavicārānaṃ uppādakkhaṇe tesaṃ cittasaṅkhāro ca uppajjati vacīsaṅkhāro ca uppajjati.</i></a></p>
<h3><a><i>6.2.1.1.2. Anulomaokāsa</i></a></h3>
<p><a data-ref="sc11, ms34Y6_135, msdiv21"><i>» Yattha kāyasaṅkhāro uppajjati tattha vacīsaṅkhāro uppajjatīti?</i></a></p>
<p><a data-ref="sc12, ms34Y6_136"><i>Dutiyajjhāne tatiyajjhāne tattha kāyasaṅkhāro uppajjati, no ca tattha vacīsaṅkhāro uppajjati. Paṭhamajjhāne kāmāvacare tattha kāyasaṅkhāro ca uppajjati vacīsaṅkhāro ca uppajjati.</i></a></p>
<p><a data-ref="sc13, ms34Y6_137"><i>« Yattha vā pana vacīsaṅkhāro uppajjati tattha kāyasaṅkhāro uppajjatīti?</i></a></p>
<p><a data-ref="sc14, ms34Y6_138"><i>Rūpāvacare arūpāvacare tattha vacīsaṅkhāro uppajjati, no ca tattha kāyasaṅkhāro uppajjati. Paṭhamajjhāne kāmāvacare tattha vacīsaṅkhāro ca uppajjati kāyasaṅkhāro ca uppajjati.</i></a></p>
<p><a data-ref="sc15, ms34Y6_139"><i>» Yattha kāyasaṅkhāro uppajjati tattha cittasaṅkhāro uppajjatīti? Āmantā.</i></a></p>
<p><a data-ref="sc16, ms34Y6_140"><i>« Yattha vā pana cittasaṅkhāro uppajjati tattha kāyasaṅkhāro uppajjatīti?</i></a></p>
<p><a data-ref="sc17, ms34Y6_141"><i>Catutthajjhāne rūpāvacare arūpāvacare tattha cittasaṅkhāro uppajjati, no ca tattha kāyasaṅkhāro uppajjati. Paṭhamajjhāne dutiyajjhāne tatiyajjhāne kāmāvacare tattha cittasaṅkhāro ca uppajjati kāyasaṅkhāro ca uppajjati.</i></a></p>
<p><a data-ref="sc18, pts-vp-pli1.233, ms34Y6_142, msdiv22"><i>» Yattha vacīsaṅkhāro uppajjati tattha cittasaṅkhāro uppajjatīti? Āmantā.</i></a></p>
<p><a data-ref="sc19, ms34Y6_143"><i>« Yattha vā pana cittasaṅkhāro uppajjati tattha vacīsaṅkhāro uppajjatīti?</i></a></p>
<p><a data-ref="sc20, ms34Y6_144"><i>Dutiyajjhāne tatiyajjhāne catutthajjhāne tattha cittasaṅkhāro uppajjati, no ca tattha vacīsaṅkhāro uppajjati. Paṭhamajjhāne kāmāvacare rūpāvacare arūpāvacare tattha cittasaṅkhāro ca uppajjati vacīsaṅkhāro ca uppajjati.</i></a></p>
<h3><a><i>6.2.1.1.3. Anulomapuggalokāsa</i></a></h3>
<p><a data-ref="sc21, ms34Y6_145, msdiv23"><i>» Yassa yattha kāyasaṅkhāro uppajjati …pe….</i></a></p>
<p class="endsutta"><a data-ref="sc22, ms34Y6_146"><i>(Yassakampi yassayatthakampi sadisaṃ.)</i></a></p>
<h3><a><i>6.2.1.1.4. Paccanīkapuggala</i></a></h3>
<p><a data-ref="sc23, ms34Y6_147, msdiv24"><i>» Yassa kāyasaṅkhāro nuppajjati tassa vacīsaṅkhāro nuppajjatīti?</i></a></p>
<p><a data-ref="sc24, ms34Y6_148"><i>Vinā assāsapassāsehi vitakkavicārānaṃ uppādakkhaṇe tesaṃ kāyasaṅkhāro nuppajjati, no ca tesaṃ vacīsaṅkhāro nuppajjati. Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati vacīsaṅkhāro ca nuppajjati.</i></a></p>
<p><a data-ref="sc25, ms34Y6_149"><i>« Yassa vā pana vacīsaṅkhāro nuppajjati tassa kāyasaṅkhāro nuppajjatīti?</i></a></p>
<p><a data-ref="sc26, ms34Y6_150"><i>Vinā vitakkavicārehi assāsapassāsānaṃ uppādakkhaṇe tesaṃ vacīsaṅkhāro nuppajjati, no ca tesaṃ kāyasaṅkhāro nuppajjati. Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati kāyasaṅkhāro ca nuppajjati.</i></a></p>
<p><a data-ref="sc27, ms34Y6_151"><i>» Yassa kāyasaṅkhāro nuppajjati tassa cittasaṅkhāro nuppajjatīti?</i></a></p>
<p><a data-ref="sc28, ms34Y6_152"><i>Vinā assāsapassāsehi cittassa uppādakkhaṇe tesaṃ kāyasaṅkhāro nuppajjati, no ca tesaṃ cittasaṅkhāro nuppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati cittasaṅkhāro ca nuppajjati.</i></a></p>
<p><a data-ref="sc29, ms34Y6_153"><i>« Yassa vā pana cittasaṅkhāro nuppajjati tassa kāyasaṅkhāro nuppajjatīti? Āmantā.</i></a></p>
<p><a data-ref="sc30, ms34Y6_154, msdiv25"><i>» Yassa vacīsaṅkhāro nuppajjati tassa cittasaṅkhāro nuppajjatīti?</i></a></p>
<p><a data-ref="sc31, ms34Y6_155"><i>Vinā vitakkavicārehi cittassa uppādakkhaṇe tesaṃ vacīsaṅkhāro nuppajjati, no ca tesaṃ cittasaṅkhāro nuppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati cittasaṅkhāro ca nuppajjati.</i></a></p>
<p><a data-ref="sc32, ms34Y6_156"><i>« Yassa vā pana cittasaṅkhāro nuppajjati tassa vacīsaṅkhāro nuppajjatīti? Āmantā.</i></a></p>
<h3><a><i>6.2.1.1.5. Paccanīkaokāsa</i></a></h3>
<p><a data-ref="sc33, ms34Y6_157, msdiv26"><i>» Yattha kāyasaṅkhāro nuppajjati tattha vacīsaṅkhāro nuppajjatīti?</i></a></p>
<p><a data-ref="sc34, ms34Y6_158"><i>Rūpāvacare arūpāvacare tattha kāyasaṅkhāro nuppajjati, no ca tattha vacīsaṅkhāro nuppajjati. Catutthajjhāne asaññasatte tattha kāyasaṅkhāro ca nuppajjati vacīsaṅkhāro ca nuppajjati.</i></a></p>
<p><a data-ref="sc35, ms34Y6_159"><i>« Yattha vā pana vacīsaṅkhāro nuppajjati tattha kāyasaṅkhāro nuppajjatīti?</i></a></p>
<p><a data-ref="sc36, ms34Y6_160"><i>Dutiyajjhāne tatiyajjhāne tattha vacīsaṅkhāro nuppajjati, no ca tattha kāyasaṅkhāro nuppajjati. Catutthajjhāne asaññasatte tattha vacīsaṅkhāro ca nuppajjati kāyasaṅkhāro ca nuppajjati.</i></a></p>
<p><a data-ref="sc37, ms34Y6_161"><i>» Yattha kāyasaṅkhāro nuppajjati tattha cittasaṅkhāro nuppajjatīti?</i></a></p>
<p><a data-ref="sc38, pts-vp-pli1.234, ms34Y6_162"><i>Catutthajjhāne rūpāvacare arūpāvacare tattha kāyasaṅkhāro nuppajjati, no ca tattha cittasaṅkhāro nuppajjati. Asaññasatte tattha kāyasaṅkhāro ca nuppajjati cittasaṅkhāro ca nuppajjati.</i></a></p>
<p><a data-ref="sc39, ms34Y6_163"><i>« Yattha vā pana …pe… ? Āmantā.</i></a></p>
<p><a data-ref="sc40, ms34Y6_164, msdiv27"><i>» Yattha vacīsaṅkhāro nuppajjati tattha cittasaṅkhāro nuppajjatīti?</i></a></p>
<p><a data-ref="sc41, ms34Y6_165"><i>Dutiyajjhāne tatiyajjhāne catutthajjhāne tattha vacīsaṅkhāro nuppajjati, no ca tattha cittasaṅkhāro nuppajjati. Asaññasatte tattha vacīsaṅkhāro ca nuppajjati cittasaṅkhāro ca nuppajjati.</i></a></p>
<p><a data-ref="sc42, ms34Y6_166"><i>« Yattha vā pana …pe… ? Āmantā.</i></a></p>
<h3><a><i>6.2.1.1.6. Paccanīkapuggalokāsa</i></a></h3>
<p><a data-ref="sc43, ms34Y6_167, msdiv28"><i>» Yassa yattha kāyasaṅkhāro nuppajjati tassa tattha vacīsaṅkhāro nuppajjatīti?</i></a></p>
<p><a data-ref="sc44, ms34Y6_168"><i>Vinā assāsapassāsehi vitakkavicārānaṃ uppādakkhaṇe tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro nuppajjati. Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca nuppajjati.</i></a></p>
<p><a data-ref="sc45, ms34Y6_169"><i>« Yassa vā pana yattha …pe… ? Āmantā.</i></a></p>
<p><a data-ref="sc46, ms34Y6_170"><i>(Yassakampi yassayatthakampi sadisaṃ vitthāretabbaṃ, yassayatthake nirodhasamāpannānanti na labbhati.)</i></a></p>
<h2><a><i>6.2.1.2. Atītavāra</i></a></h2>
<h3><a><i>6.2.1.2.1. Anulomapuggala</i></a></h3>
<p><a data-ref="sc47, ms34Y6_171, msdiv29"><i>» Yassa kāyasaṅkhāro uppajjittha tassa vacīsaṅkhāro uppajjitthāti? Āmantā.</i></a></p>
<p><a data-ref="sc48, ms34Y6_172"><i>« Yassa vā pana …pe… ? Āmantā.</i></a></p>
<p><a data-ref="sc49, ms34Y6_173"><i>» Yassa kāyasaṅkhāro uppajjittha tassa cittasaṅkhāro uppajjitthāti? Āmantā.</i></a></p>
<p><a data-ref="sc50, ms34Y6_174"><i>« Yassa vā pana …pe… ? Āmantā.</i></a></p>
<p><a data-ref="sc51, ms34Y6_175, msdiv30"><i>» Yassa vacīsaṅkhāro uppajjittha tassa cittasaṅkhāro uppajjitthāti? Āmantā.</i></a></p>
<p><a data-ref="sc52, ms34Y6_176"><i>« Yassa vā pana …pe… ? Āmantā.</i></a></p>
<h3><a><i>6.2.1.2.2. Anulomaokāsa</i></a></h3>
<p><a data-ref="sc53, ms34Y6_177, msdiv31"><i>» Yattha kāyasaṅkhāro uppajjittha …pe…</i></a></p>
<p class="endsutta"><a data-ref="sc54, ms34Y6_178"><i>(Yatthakampi sabbattha ekasadisaṃ.)</i></a></p>
<h3><a><i>6.2.1.2.3. Anulomapuggalokāsa</i></a></h3>
<p><a data-ref="sc55, ms34Y6_179, msdiv32"><i>» Yassa yattha kāyasaṅkhāro uppajjittha tassa tattha vacīsaṅkhāro uppajjitthāti?</i></a></p>
<p><a data-ref="sc56, ms34Y6_180"><i>Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjittha, no ca tesaṃ tattha vacīsaṅkhāro uppajjittha. Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca uppajjittha vacīsaṅkhāro ca uppajjittha.</i></a></p>
<p><a data-ref="sc57, ms34Y6_181"><i>« Yassa vā pana yattha vacīsaṅkhāro uppajjittha tassa tattha kāyasaṅkhāro uppajjitthāti?</i></a></p>
<p><a data-ref="sc58, ms34Y6_182"><i>Rūpāvacarānaṃ arūpāvacarānaṃ tesaṃ tattha vacīsaṅkhāro uppajjittha, no ca tesaṃ tattha kāyasaṅkhāro uppajjittha. Paṭhamajjhānaṃ samāpannānaṃ kāmāvacarānaṃ tesaṃ tattha vacīsaṅkhāro ca uppajjittha kāyasaṅkhāro ca uppajjittha.</i></a></p>
<p><a data-ref="sc59, ms34Y6_183"><i>» Yassa yattha kāyasaṅkhāro uppajjittha tassa tattha cittasaṅkhāro uppajjitthāti? Āmantā.</i></a></p>
<p><a data-ref="sc60, ms34Y6_184"><i>« Yassa vā pana yattha cittasaṅkhāro uppajjittha tassa tattha kāyasaṅkhāro uppajjitthāti?</i></a></p>
<p><a data-ref="sc61, pts-vp-pli1.235, ms34Y6_185"><i>Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjittha, no ca tesaṃ tattha kāyasaṅkhāro uppajjittha. Paṭhamajjhānaṃ dutiyajjhānaṃ tatiyajjhānaṃ samāpannānaṃ kāmāvacarānaṃ tesaṃ tattha cittasaṅkhāro ca uppajjittha kāyasaṅkhāro ca uppajjittha.</i></a></p>
<p><a data-ref="sc62, ms34Y6_186, msdiv33"><i>» Yassa yattha vacīsaṅkhāro uppajjittha tassa tattha cittasaṅkhāro uppajjitthāti? Āmantā.</i></a></p>
<p><a data-ref="sc63, ms34Y6_187"><i>« Yassa vā pana yattha cittasaṅkhāro uppajjittha tassa tattha vacīsaṅkhāro uppajjitthāti?</i></a></p>
<p><a data-ref="sc64, ms34Y6_188"><i>Dutiyajjhānaṃ tatiyajjhānaṃ catutthajjhānaṃ samāpannānaṃ suddhāvāsānaṃ dutiye citte vattamāne tesaṃ tattha cittasaṅkhāro uppajjittha, no ca tesaṃ tattha vacīsaṅkhāro uppajjittha. Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca uppajjittha vacīsaṅkhāro ca uppajjittha.</i></a></p>
<h3><a><i>6.2.1.2.4. Paccanīkapuggala</i></a></h3>
<p><a data-ref="sc65, ms34Y6_189, msdiv34"><i>» Yassa kāyasaṅkhāro nuppajjittha tassa vacīsaṅkhāro nuppajjitthāti? Natthi.</i></a></p>
<p><a data-ref="sc66, ms34Y6_190"><i>« Yassa vā pana vacīsaṅkhāro nuppajjittha tassa kāyasaṅkhāro nuppajjitthāti? Natthi.</i></a></p>
<p><a data-ref="sc67, ms34Y6_191"><i>» Yassa kāyasaṅkhāro nuppajjittha tassa cittasaṅkhāro nuppajjitthāti? Natthi.</i></a></p>
<p><a data-ref="sc68, ms34Y6_192"><i>« Yassa vā pana …pe… ? Natthi.</i></a></p>
<p><a data-ref="sc69, ms34Y6_193, msdiv35"><i>» Yassa vacīsaṅkhāro nuppajjittha tassa cittasaṅkhāro nuppajjitthāti? Natthi.</i></a></p>
<p><a data-ref="sc70, ms34Y6_194"><i>« Yassa vā pana …pe… ? Natthi.</i></a></p>
<h3><a><i>6.2.1.2.5. Paccanīkaokāsa</i></a></h3>
<p><a data-ref="sc71, ms34Y6_195, msdiv36"><i>» Yattha kāyasaṅkhāro nuppajjittha …pe….</i></a></p>
<h3><a><i>6.2.1.2.6. Paccanīkapuggalokāsa</i></a></h3>
<p><a data-ref="sc72, ms34Y6_196, msdiv37"><i>» Yassa yattha kāyasaṅkhāro nuppajjittha tassa tattha vacīsaṅkhāro nuppajjitthāti?</i></a></p>
<p><a data-ref="sc73, ms34Y6_197"><i>Rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha vacīsaṅkhāro nuppajjittha. Catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha kāyasaṅkhāro ca nuppajjittha vacīsaṅkhāro ca nuppajjittha.</i></a></p>
<p><a data-ref="sc74, ms34Y6_198"><i>« Yassa vā pana yattha vacīsaṅkhāro nuppajjittha tassa tattha kāyasaṅkhāro nuppajjitthāti?</i></a></p>
<p><a data-ref="sc75, ms34Y6_199"><i>Dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro nuppajjittha, no ca tesaṃ tattha kāyasaṅkhāro nuppajjittha. Catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha vacīsaṅkhāro ca nuppajjittha kāyasaṅkhāro ca nuppajjittha.</i></a></p>
<p><a data-ref="sc76, ms34Y6_200"><i>» Yassa yattha kāyasaṅkhāro nuppajjittha tassa tattha cittasaṅkhāro nuppajjitthāti?</i></a></p>
<p><a data-ref="sc77, ms34Y6_201"><i>Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha cittasaṅkhāro nuppajjittha. Suddhāvāsaṃ upapajjantānaṃ asaññasattānaṃ tesaṃ tattha kāyasaṅkhāro ca nuppajjittha cittasaṅkhāro ca nuppajjittha.</i></a></p>
<p><a data-ref="sc78, ms34Y6_202"><i>« Yassa vā pana yattha …pe… ? Āmantā.</i></a></p>
<p><a data-ref="sc79, ms34Y6_203, msdiv38"><i>» Yassa yattha vacīsaṅkhāro nuppajjittha tassa tattha cittasaṅkhāro nuppajjitthāti?</i></a></p>
<p><a data-ref="sc80, pts-vp-pli1.236, ms34Y6_204"><i>Dutiyajjhānaṃ tatiyajjhānaṃ catutthajjhānaṃ samāpannānaṃ suddhāvāsānaṃ dutiye citte vattamāne tesaṃ tattha vacīsaṅkhāro nuppajjittha, no ca tesaṃ tattha cittasaṅkhāro nuppajjittha. Suddhāvāsaṃ upapajjantānaṃ asaññasattānaṃ tesaṃ tattha vacīsaṅkhāro ca nuppajjittha cittasaṅkhāro ca nuppajjittha.</i></a></p>
<p><a data-ref="sc81, ms34Y6_205"><i>« Yassa vā pana yattha …pe… ? Āmantā.</i></a></p>
<h2><a><i>6.2.1.3. Anāgatavāra</i></a></h2>
<h3><a><i>6.2.1.3.1. Anulomapuggala</i></a></h3>
<p><a data-ref="sc82, ms34Y6_206, msdiv39"><i>» Yassa kāyasaṅkhāro uppajjissati tassa vacīsaṅkhāro uppajjissatīti? Āmantā.</i></a></p>
<p><a data-ref="sc83, ms34Y6_207"><i>« Yassa vā pana vacīsaṅkhāro uppajjissati tassa kāyasaṅkhāro uppajjissatīti?</i></a></p>
<p><a data-ref="sc84, ms34Y6_208"><i>Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ vacīsaṅkhāro uppajjissati, no ca tesaṃ kāyasaṅkhāro uppajjissati. Itaresaṃ tesaṃ vacīsaṅkhāro ca uppajjissati kāyasaṅkhāro ca uppajjissati.</i></a></p>
<p><a data-ref="sc85, ms34Y6_209"><i>» Yassa kāyasaṅkhāro uppajjissati tassa cittasaṅkhāro uppajjissatīti? Āmantā.</i></a></p>
<p><a data-ref="sc86, ms34Y6_210"><i>« Yassa vā pana cittasaṅkhāro uppajjissati tassa kāyasaṅkhāro uppajjissatīti?</i></a></p>
<p><a data-ref="sc87, ms34Y6_211"><i>Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ cittasaṅkhāro uppajjissati, no ca tesaṃ kāyasaṅkhāro uppajjissati. Itaresaṃ tesaṃ cittasaṅkhāro ca uppajjissati kāyasaṅkhāro ca uppajjissati.</i></a></p>
<p><a data-ref="sc88, ms34Y6_212, msdiv40"><i>» Yassa vacīsaṅkhāro uppajjissati tassa cittasaṅkhāro uppajjissatīti? Āmantā.</i></a></p>
<p><a data-ref="sc89, ms34Y6_213"><i>« Yassa vā pana cittasaṅkhāro uppajjissati tassa vacīsaṅkhāro uppajjissatīti?</i></a></p>
<p><a data-ref="sc90, ms34Y6_214"><i>Yassa cittassa anantarā avitakkaavicāraṃ pacchimacittaṃ uppajjissati tesaṃ cittasaṅkhāro uppajjissati, no ca tesaṃ vacīsaṅkhāro uppajjissati. Itaresaṃ tesaṃ cittasaṅkhāro ca uppajjissati vacīsaṅkhāro ca uppajjissati.</i></a></p>
<h3><a><i>6.2.1.3.2. Anulomaokāsa</i></a></h3>
<p><a data-ref="sc91, ms34Y6_215, msdiv41"><i>» Yattha kāyasaṅkhāro uppajjissati …pe….</i></a></p>
<h3><a><i>6.2.1.3.3. Anulomapuggalokāsa</i></a></h3>
<p><a data-ref="sc92, ms34Y6_216, msdiv42"><i>» Yassa yattha kāyasaṅkhāro uppajjissati tassa tattha vacīsaṅkhāro uppajjissatīti?</i></a></p>
<p><a data-ref="sc93, ms34Y6_217"><i>Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjissati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca uppajjissati vacīsaṅkhāro ca uppajjissati.</i></a></p>
<p><a data-ref="sc94, ms34Y6_218"><i>« Yassa vā pana yattha vacīsaṅkhāro uppajjissati tassa tattha kāyasaṅkhāro uppajjissatīti?</i></a></p>
<p><a data-ref="sc95, ms34Y6_219"><i>Yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha vacīsaṅkhāro ca uppajjissati kāyasaṅkhāro ca uppajjissati.</i></a></p>
<p><a data-ref="sc96, pts-vp-pli1.237, ms34Y6_220"><i>» Yassa yattha kāyasaṅkhāro uppajjissati tassa tattha cittasaṅkhāro uppajjissatīti? Āmantā.</i></a></p>
<p><a data-ref="sc97, ms34Y6_221"><i>« Yassa vā pana yattha cittasaṅkhāro uppajjissati tassa tattha kāyasaṅkhāro uppajjissatīti?</i></a></p>
<p><a data-ref="sc98, ms34Y6_222"><i>Yassa cittassa anantarā kāmāvacarānaṃ pacchimacittaṃ uppajjissati catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjissati. Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha cittasaṅkhāro ca uppajjissati kāyasaṅkhāro ca uppajjissati.</i></a></p>
<p><a data-ref="sc99, ms34Y6_223, msdiv43"><i>» Yassa yattha vacīsaṅkhāro uppajjissati tassa tattha cittasaṅkhāro uppajjissatīti? Āmantā.</i></a></p>
<p><a data-ref="sc100, ms34Y6_224"><i>« Yassa vā pana yattha cittasaṅkhāro uppajjissati tassa tattha vacīsaṅkhāro uppajjissatīti?</i></a></p>
<p><a data-ref="sc101, ms34Y6_225"><i>Yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca uppajjissati vacīsaṅkhāro ca uppajjissati.</i></a></p>
<h3><a><i>6.2.1.3.4. Paccanīkapuggala</i></a></h3>
<p><a data-ref="sc102, ms34Y6_226, msdiv44"><i>» Yassa kāyasaṅkhāro nuppajjissati tassa vacīsaṅkhāro nuppajjissatīti?</i></a></p>
<p><a data-ref="sc103, ms34Y6_227"><i>Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ kāyasaṅkhāro nuppajjissati, no ca tesaṃ vacīsaṅkhāro nuppajjissati. Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati tesaṃ kāyasaṅkhāro ca nuppajjissati vacīsaṅkhāro ca nuppajjissati.</i></a></p>
<p><a data-ref="sc104, ms34Y6_228"><i>« Yassa vā pana …pe… ? Āmantā.</i></a></p>
<p><a data-ref="sc105, ms34Y6_229"><i>» Yassa kāyasaṅkhāro nuppajjissati tassa cittasaṅkhāro nuppajjissatīti?</i></a></p>
<p><a data-ref="sc106, ms34Y6_230"><i>Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ kāyasaṅkhāro nuppajjissati, no ca tesaṃ cittasaṅkhāro nuppajjissati. Pacchimacittasamaṅgīnaṃ tesaṃ kāyasaṅkhāro ca nuppajjissati cittasaṅkhāro ca nuppajjissati.</i></a></p>
<p><a data-ref="sc107, ms34Y6_231"><i>« Yassa vā pana cittasaṅkhāro …pe… ? Āmantā.</i></a></p>
<p><a data-ref="sc108, ms34Y6_232, msdiv45"><i>» Yassa vacīsaṅkhāro nuppajjissati tassa cittasaṅkhāro nuppajjissatīti?</i></a></p>
<p><a data-ref="sc109, pts-vp-pli1.238, ms34Y6_233"><i>Yassa cittassa anantarā avitakkaavicāraṃ pacchimacittaṃ uppajjissati tesaṃ vacīsaṅkhāro nuppajjissati, no ca tesaṃ cittasaṅkhāro nuppajjissati. Pacchimacittasamaṅgīnaṃ tesaṃ vacīsaṅkhāro ca nuppajjissati cittasaṅkhāro ca nuppajjissati.</i></a></p>
<p><a data-ref="sc110, ms34Y6_234"><i>« Yassa vā pana …pe… ? Āmantā.</i></a></p>
<h3><a><i>6.2.1.3.5. Paccanīkaokāsa</i></a></h3>
<p><a data-ref="sc111, ms34Y6_235, msdiv46"><i>» Yattha kāyasaṅkhāro nuppajjissati …pe….</i></a></p>
<h3><a><i>6.2.1.3.6. Paccanīkapuggalokāsa</i></a></h3>
<p><a data-ref="sc112, ms34Y6_236, msdiv47"><i>» Yassa yattha kāyasaṅkhāro nuppajjissati tassa tattha vacīsaṅkhāro nuppajjissatīti?</i></a></p>
<p><a data-ref="sc113, ms34Y6_237"><i>Yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha kāyasaṅkhāro nuppajjissati, no ca tesaṃ tattha vacīsaṅkhāro nuppajjissati. Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjissati vacīsaṅkhāro ca nuppajjissati.</i></a></p>
<p><a data-ref="sc114, ms34Y6_238"><i>« Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjissatīti?</i></a></p>
<p><a data-ref="sc115, ms34Y6_239"><i>Dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro nuppajjissati, no ca tesaṃ tattha kāyasaṅkhāro nuppajjissati. Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca nuppajjissati kāyasaṅkhāro ca nuppajjissati.</i></a></p>
<p><a data-ref="sc116, ms34Y6_240"><i>» Yassa yattha kāyasaṅkhāro nuppajjissati tassa tattha cittasaṅkhāro nuppajjissatīti?</i></a></p>
<p><a data-ref="sc117, ms34Y6_241"><i>Yassa cittassa anantarā kāmāvacarānaṃ pacchimacittaṃ uppajjissati catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro nuppajjissati, no ca tesaṃ tattha cittasaṅkhāro nuppajjissati. Pacchimacittasamaṅgīnaṃ asaññasattānaṃ tesaṃ tattha kāyasaṅkhāro ca nuppajjissati cittasaṅkhāro ca nuppajjissati.</i></a></p>
<p><a data-ref="sc118, ms34Y6_242"><i>« Yassa vā pana yattha …pe… ? Āmantā.</i></a></p>
<p><a data-ref="sc119, ms34Y6_243, msdiv48"><i>» Yassa yattha vacīsaṅkhāro nuppajjissati tassa tattha cittasaṅkhāro nuppajjissatīti?</i></a></p>
<p><a data-ref="sc120, ms34Y6_244"><i>Yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ tattha vacīsaṅkhāro nuppajjissati, no ca tesaṃ tattha cittasaṅkhāro nuppajjissati. Pacchimacittasamaṅgīnaṃ asaññasattānaṃ tesaṃ tattha vacīsaṅkhāro ca nuppajjissati cittasaṅkhāro ca nuppajjissati.</i></a></p>
<p><a data-ref="sc121, ms34Y6_245"><i>« Yassa vā pana yattha …pe… ? Āmantā.</i></a></p>
<h2><a><i>6.2.1.4. Paccuppannātītavāra</i></a></h2>
<h3><a><i>6.2.1.4.1. Anulomapuggala</i></a></h3>
<p><a data-ref="sc122, ms34Y6_246, msdiv49"><i>» Yassa kāyasaṅkhāro uppajjati tassa vacīsaṅkhāro uppajjitthāti? Āmantā.</i></a></p>
<p><a data-ref="sc123, ms34Y6_247"><i>« Yassa vā pana vacīsaṅkhāro uppajjittha tassa kāyasaṅkhāro uppajjatīti?</i></a></p>
<p><a data-ref="sc124, pts-vp-pli1.239, ms34Y6_248"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro uppajjittha, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ vacīsaṅkhāro ca uppajjittha kāyasaṅkhāro ca uppajjati.</i></a></p>
<p><a data-ref="sc125, ms34Y6_249"><i>» Yassa kāyasaṅkhāro uppajjati tassa cittasaṅkhāro uppajjitthāti? Āmantā.</i></a></p>
<p><a data-ref="sc126, ms34Y6_250"><i>« Yassa vā pana cittasaṅkhāro uppajjittha tassa kāyasaṅkhāro uppajjatīti?</i></a></p>
<p><a data-ref="sc127, ms34Y6_251"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjittha, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ cittasaṅkhāro ca uppajjittha kāyasaṅkhāro ca uppajjati.</i></a></p>
<p><a data-ref="sc128, ms34Y6_252, msdiv50"><i>» Yassa vacīsaṅkhāro uppajjati tassa cittasaṅkhāro uppajjitthāti? Āmantā.</i></a></p>
<p><a data-ref="sc129, ms34Y6_253"><i>« Yassa vā pana cittasaṅkhāro uppajjittha tassa vacīsaṅkhāro uppajjatīti?</i></a></p>
<p><a data-ref="sc130, ms34Y6_254"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjittha, no ca tesaṃ vacīsaṅkhāro uppajjati. Vitakkavicārānaṃ uppādakkhaṇe tesaṃ cittasaṅkhāro ca uppajjittha vacīsaṅkhāro ca uppajjati.</i></a></p>
<h3><a><i>6.2.1.4.2. Anulomaokāsa</i></a></h3>
<p><a data-ref="sc131, ms34Y6_255, msdiv51"><i>» Yattha kāyasaṅkhāro uppajjati …pe….</i></a></p>
<h3><a><i>6.2.1.4.3. Anulomapuggalokāsa</i></a></h3>
<p><a data-ref="sc132, ms34Y6_256, msdiv52"><i>» Yassa yattha kāyasaṅkhāro uppajjati tassa tattha vacīsaṅkhāro uppajjitthāti?</i></a></p>
<p><a data-ref="sc133, ms34Y6_257"><i>Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha kāyasaṅkhāro uppajjati, no ca tesaṃ tattha vacīsaṅkhāro uppajjittha. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha kāyasaṅkhāro ca uppajjati vacīsaṅkhāro ca uppajjittha.</i></a></p>
<p><a data-ref="sc134, ms34Y6_258"><i>« Yassa vā pana yattha vacīsaṅkhāro uppajjittha tassa tattha kāyasaṅkhāro uppajjatīti?</i></a></p>
<p><a data-ref="sc135, ms34Y6_259"><i>Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha vacīsaṅkhāro uppajjittha, no ca tesaṃ tattha kāyasaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha vacīsaṅkhāro ca uppajjittha kāyasaṅkhāro ca uppajjati.</i></a></p>
<p><a data-ref="sc136, ms34Y6_260"><i>» Yassa yattha kāyasaṅkhāro uppajjati tassa tattha cittasaṅkhāro uppajjitthāti? Āmantā.</i></a></p>
<p><a data-ref="sc137, ms34Y6_261"><i>« Yassa vā pana yattha cittasaṅkhāro uppajjittha tassa tattha kāyasaṅkhāro uppajjatīti?</i></a></p>
<p><a data-ref="sc138, ms34Y6_262"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha cittasaṅkhāro uppajjittha, no ca tesaṃ tattha kāyasaṅkhāro uppajjati. Assāsapassāsānaṃ uppādakkhaṇe tesaṃ tattha cittasaṅkhāro ca uppajjittha kāyasaṅkhāro ca uppajjati.</i></a></p>
<p><a data-ref="sc139, ms34Y6_263, msdiv53"><i>» Yassa yattha vacīsaṅkhāro uppajjati tassa tattha cittasaṅkhāro uppajjitthāti? Āmantā.</i></a></p>
<p><a data-ref="sc140, ms34Y6_264"><i>« Yassa vā pana yattha cittasaṅkhāro uppajjittha tassa tattha vacīsaṅkhāro uppajjatīti?</i></a></p>
<p><a data-ref="sc141, pts-vp-pli1.240, ms34Y6_265"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha cittasaṅkhāro uppajjittha, no ca tesaṃ tattha vacīsaṅkhāro uppajjati. Vitakkavicārānaṃ uppādakkhaṇe tesaṃ tattha cittasaṅkhāro ca uppajjittha vacīsaṅkhāro ca uppajjati.</i></a></p>
<h3><a><i>6.2.1.4.4. Paccanīkapuggala</i></a></h3>
<p><a data-ref="sc142, ms34Y6_266, msdiv54"><i>» Yassa kāyasaṅkhāro nuppajjati tassa vacīsaṅkhāro nuppajjitthāti? Uppajjittha.</i></a></p>
<p><a data-ref="sc143, ms34Y6_267"><i>« Yassa vā pana vacīsaṅkhāro nuppajjittha tassa kāyasaṅkhāro nuppajjatīti? Natthi.</i></a></p>
<p><a data-ref="sc144, ms34Y6_268"><i>» Yassa kāyasaṅkhāro nuppajjati tassa cittasaṅkhāro nuppajjitthāti? Uppajjittha.</i></a></p>
<p><a data-ref="sc145, ms34Y6_269"><i>« Yassa vā pana cittasaṅkhāro nuppajjittha tassa kāyasaṅkhāro nuppajjatīti? Natthi.</i></a></p>
<p><a data-ref="sc146, ms34Y6_270, msdiv55"><i>» Yassa vacīsaṅkhāro nuppajjati tassa cittasaṅkhāro nuppajjitthāti? Uppajjittha.</i></a></p>
<p><a data-ref="sc147, ms34Y6_271"><i>« Yassa vā pana …pe… ? Natthi.</i></a></p>
<h3><a><i>6.2.1.4.5. Paccanīkaokāsa</i></a></h3>
<p><a data-ref="sc148, ms34Y6_272, msdiv56"><i>» Yattha kāyasaṅkhāro nuppajjati …pe….</i></a></p>
<h3><a><i>6.2.1.4.6. Paccanīkapuggalokāsa</i></a></h3>
<p><a data-ref="sc149, ms34Y6_273, msdiv57"><i>» Yassa yattha kāyasaṅkhāro nuppajjati tassa tattha vacīsaṅkhāro nuppajjitthāti?</i></a></p>
<p><a data-ref="sc150, ms34Y6_274"><i>Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro nuppajjittha. Dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca nuppajjittha.</i></a></p>
<p><a data-ref="sc151, ms34Y6_275"><i>« Yassa vā pana yattha vacīsaṅkhāro nuppajjittha tassa tattha kāyasaṅkhāro nuppajjatīti?</i></a></p>
<p><a data-ref="sc152, ms34Y6_276"><i>Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha vacīsaṅkhāro nuppajjittha, no ca tesaṃ tattha kāyasaṅkhāro nuppajjati. Dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha vacīsaṅkhāro ca nuppajjittha kāyasaṅkhāro ca nuppajjati.</i></a></p>
<p><a data-ref="sc153, ms34Y6_277"><i>» Yassa yattha kāyasaṅkhāro nuppajjati tassa tattha cittasaṅkhāro nuppajjitthāti?</i></a></p>
<p><a data-ref="sc154, ms34Y6_278"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha kāyasaṅkhāro nuppajjati, no ca tesaṃ tattha cittasaṅkhāro nuppajjittha. Suddhāvāsaṃ upapajjantānaṃ asaññasattānaṃ tesaṃ tattha kāyasaṅkhāro ca nuppajjati cittasaṅkhāro ca nuppajjittha.</i></a></p>
<p><a data-ref="sc155, ms34Y6_279"><i>« Yassa vā pana yattha cittasaṅkhāro nuppajjittha tassa tattha kāyasaṅkhāro nuppajjatīti? Āmantā.</i></a></p>
<p><a data-ref="sc156, ms34Y6_280, msdiv58"><i>» Yassa yattha vacīsaṅkhāro nuppajjati tassa tattha cittasaṅkhāro nuppajjitthāti?</i></a></p>
<p><a data-ref="sc157, pts-vp-pli1.241, ms34Y6_281"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha vacīsaṅkhāro nuppajjati, no ca tesaṃ tattha cittasaṅkhāro nuppajjittha. Suddhāvāsaṃ upapajjantānaṃ asaññasattānaṃ tesaṃ tattha vacīsaṅkhāro ca nuppajjati cittasaṅkhāro ca nuppajjittha.</i></a></p>
<p><a data-ref="sc158, ms34Y6_282"><i>« Yassa vā pana yattha …pe… ? Āmantā.</i></a></p>
<h2><a><i>6.2.1.5. Paccuppannānāgatavāra</i></a></h2>
<h3><a><i>6.2.1.5.1. Anulomapuggala</i></a></h3>
<p><a data-ref="sc159, ms34Y6_283, msdiv59"><i>» Yassa kāyasaṅkhāro uppajjati tassa vacīsaṅkhāro uppajjissatīti? Āmantā.</i></a></p>
<p><a data-ref="sc160, ms34Y6_284"><i>« Yassa vā pana vacīsaṅkhāro uppajjissati tassa kāyasaṅkhāro uppajjatīti?</i></a></p>
<p><a data-ref="sc161, ms34Y6_285"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro uppajjissati, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ vacīsaṅkhāro ca uppajjissati kāyasaṅkhāro ca uppajjati.</i></a></p>
<p><a data-ref="sc162, ms34Y6_286"><i>» Yassa kāyasaṅkhāro uppajjati tassa cittasaṅkhāro uppajjissatīti? Āmantā.</i></a></p>
<p><a data-ref="sc163, ms34Y6_287"><i>« Yassa vā pana cittasaṅkhāro uppajjissati tassa kāyasaṅkhāro uppajjatīti?</i></a></p>
<p><a data-ref="sc164, ms34Y6_288"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjissati, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ cittasaṅkhāro ca uppajjissati kāyasaṅkhāro ca uppajjati.</i></a></p>
<p><a data-ref="sc165, ms34Y6_289, msdiv60"><i>» Yassa vacīsaṅkhāro uppajjati tassa cittasaṅkhāro uppajjissatīti?</i></a></p>
<p><a data-ref="sc166, ms34Y6_290"><i>Savitakkasavicārapacchimacittassa uppādakkhaṇe tesaṃ vacīsaṅkhāro uppajjati, no ca tesaṃ cittasaṅkhāro uppajjissati. Itaresaṃ vitakkavicārānaṃ uppādakkhaṇe tesaṃ vacīsaṅkhāro ca uppajjati cittasaṅkhāro ca uppajjissati.</i></a></p>
<p><a data-ref="sc167, ms34Y6_291"><i>« Yassa vā pana cittasaṅkhāro uppajjissati tassa vacīsaṅkhāro uppajjatīti?</i></a></p>
<p><a data-ref="sc168, ms34Y6_292"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjissati, no ca tesaṃ vacīsaṅkhāro uppajjati. Vitakkavicārānaṃ uppādakkhaṇe tesaṃ cittasaṅkhāro ca uppajjissati vacīsaṅkhāro ca uppajjati.</i></a></p>
<h3><a><i>6.2.1.5.2. Anulomaokāsa</i></a></h3>
<p><a data-ref="sc169, ms34Y6_293, msdiv61"><i>» Yattha kāyasaṅkhāro uppajjati …pe….</i></a></p>
<h3><a><i>6.2.1.5.3. Anulomapuggalokāsa</i></a></h3>
<p><a data-ref="sc170, ms34Y6_294, msdiv62"><i>» Yassa yattha kāyasaṅkhāro uppajjati tassa tattha vacīsaṅkhāro uppajjissatīti?</i></a></p>
<p><a data-ref="sc171, ms34Y6_295"><i>Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha kāyasaṅkhāro uppajjati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha kāyasaṅkhāro ca uppajjati vacīsaṅkhāro ca uppajjissati.</i></a></p>
<p><a data-ref="sc172, ms34Y6_296"><i>« Yassa vā pana yattha vacīsaṅkhāro uppajjissati tassa tattha kāyasaṅkhāro uppajjatīti?</i></a></p>
<p><a data-ref="sc173, ms34Y6_297"><i>Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha vacīsaṅkhāro ca uppajjissati kāyasaṅkhāro ca uppajjati.</i></a></p>
<p><a data-ref="sc174, ms34Y6_298"><i>» Yassa yattha kāyasaṅkhāro uppajjati tassa tattha cittasaṅkhāro uppajjissatīti? Āmantā.</i></a></p>
<p><a data-ref="sc175, pts-vp-pli1.242, ms34Y6_299"><i>« Yassa vā pana yattha cittasaṅkhāro uppajjissati tassa tattha kāyasaṅkhāro uppajjatīti?</i></a></p>
<p><a data-ref="sc176, ms34Y6_300"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjati. Assāsapassāsānaṃ uppādakkhaṇe tesaṃ tattha cittasaṅkhāro ca uppajjissati kāyasaṅkhāro ca uppajjati.</i></a></p>
<p><a data-ref="sc177, ms34Y6_301, msdiv63"><i>» Yassa yattha vacīsaṅkhāro uppajjati tassa tattha cittasaṅkhāro uppajjissatīti?</i></a></p>
<p><a data-ref="sc178, ms34Y6_302"><i>Savitakkasavicārapacchimacittassa uppādakkhaṇe tesaṃ tattha vacīsaṅkhāro uppajjati, no ca tesaṃ tattha cittasaṅkhāro uppajjissati. Itaresaṃ vitakkavicārānaṃ uppādakkhaṇe tesaṃ tattha vacīsaṅkhāro ca uppajjati cittasaṅkhāro ca uppajjissati.</i></a></p>
<p><a data-ref="sc179, ms34Y6_303"><i>« Yassa vā pana yattha cittasaṅkhāro uppajjissati tassa tattha vacīsaṅkhāro uppajjatīti?</i></a></p>
<p><a data-ref="sc180, ms34Y6_304"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjati. Vitakkavicārānaṃ uppādakkhaṇe tesaṃ tattha cittasaṅkhāro ca uppajjissati vacīsaṅkhāro ca uppajjati.</i></a></p>
<h3><a><i>6.2.1.5.4. Paccanīkapuggala</i></a></h3>
<p><a data-ref="sc181, ms34Y6_305, msdiv64"><i>» Yassa kāyasaṅkhāro nuppajjati tassa vacīsaṅkhāro nuppajjissatīti?</i></a></p>
<p><a data-ref="sc182, ms34Y6_306"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro nuppajjati, no ca tesaṃ vacīsaṅkhāro nuppajjissati. Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati tesaṃ kāyasaṅkhāro ca nuppajjati vacīsaṅkhāro ca nuppajjissati.</i></a></p>
<p><a data-ref="sc183, ms34Y6_307"><i>« Yassa vā pana vacīsaṅkhāro nuppajjissati tassa kāyasaṅkhāro nuppajjatīti? Āmantā.</i></a></p>
<p><a data-ref="sc184, ms34Y6_308"><i>» Yassa kāyasaṅkhāro nuppajjati tassa cittasaṅkhāro nuppajjissatīti?</i></a></p>
<p><a data-ref="sc185, ms34Y6_309"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro nuppajjati, no ca tesaṃ cittasaṅkhāro nuppajjissati. Pacchimacittasamaṅgīnaṃ tesaṃ kāyasaṅkhāro ca nuppajjati cittasaṅkhāro ca nuppajjissati.</i></a></p>
<p><a data-ref="sc186, ms34Y6_310"><i>« Yassa vā pana …pe… ? Āmantā.</i></a></p>
<p><a data-ref="sc187, ms34Y6_311, msdiv65"><i>» Yassa vacīsaṅkhāro nuppajjati tassa cittasaṅkhāro nuppajjissatīti?</i></a></p>
<p><a data-ref="sc188, ms34Y6_312"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro nuppajjati, no ca tesaṃ cittasaṅkhāro nuppajjissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ tesaṃ vacīsaṅkhāro ca nuppajjati cittasaṅkhāro ca nuppajjissati.</i></a></p>
<p><a data-ref="sc189, ms34Y6_313"><i>« Yassa vā pana cittasaṅkhāro nuppajjissati tassa vacīsaṅkhāro nuppajjatīti?</i></a></p>
<p><a data-ref="sc190, pts-vp-pli1.243, ms34Y6_314"><i>Savitakkasavicārapacchimacittassa uppādakkhaṇe tesaṃ cittasaṅkhāro nuppajjissati, no ca tesaṃ vacīsaṅkhāro nuppajjati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ tesaṃ cittasaṅkhāro ca nuppajjissati vacīsaṅkhāro ca nuppajjati.</i></a></p>
<h3><a><i>6.2.1.5.5. Paccanīkaokāsa</i></a></h3>
<p><a data-ref="sc191, ms34Y6_315, msdiv66"><i>» Yattha kāyasaṅkhāro nuppajjati …pe….</i></a></p>
<h3><a><i>6.2.1.5.6. Paccanīkapuggalokāsa</i></a></h3>
<p><a data-ref="sc192, ms34Y6_316, msdiv67"><i>» Yassa yattha kāyasaṅkhāro nuppajjati tassa tattha vacīsaṅkhāro nuppajjissatīti?</i></a></p>
<p><a data-ref="sc193, ms34Y6_317"><i>Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro nuppajjissati. Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca nuppajjissati.</i></a></p>
<p><a data-ref="sc194, ms34Y6_318"><i>« Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjatīti?</i></a></p>
<p><a data-ref="sc195, ms34Y6_319"><i>Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha vacīsaṅkhāro nuppajjissati, no ca tesaṃ tattha kāyasaṅkhāro nuppajjati. Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca nuppajjissati kāyasaṅkhāro ca nuppajjati.</i></a></p>
<p><a data-ref="sc196, ms34Y6_320"><i>» Yassa yattha kāyasaṅkhāro nuppajjati tassa tattha cittasaṅkhāro nuppajjissatīti?</i></a></p>
<p><a data-ref="sc197, ms34Y6_321"><i>Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha kāyasaṅkhāro nuppajjati, no ca tesaṃ tattha cittasaṅkhāro nuppajjissati. Pacchimacittasamaṅgīnaṃ asaññasattānaṃ tesaṃ tattha kāyasaṅkhāro ca nuppajjati cittasaṅkhāro ca nuppajjissati.</i></a></p>
<p><a data-ref="sc198, ms34Y6_322"><i>« Yassa vā pana yattha cittasaṅkhāro nuppajjissati tassa tattha kāyasaṅkhāro nuppajjatīti? Āmantā.</i></a></p>
<p><a data-ref="sc199, ms34Y6_323, msdiv68"><i>» Yassa yattha vacīsaṅkhāro nuppajjati tassa tattha cittasaṅkhāro nuppajjissatīti?</i></a></p>
<p><a data-ref="sc200, pts-vp-pli1.244, ms34Y6_324"><i>Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha vacīsaṅkhāro nuppajjati, no ca tesaṃ tattha cittasaṅkhāro nuppajjissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ asaññasattānaṃ tesaṃ tattha vacīsaṅkhāro ca nuppajjati cittasaṅkhāro ca nuppajjissati.</i></a></p>
<p><a data-ref="sc201, ms34Y6_325"><i>« Yassa vā pana yattha cittasaṅkhāro nuppajjissati tassa tattha vacīsaṅkhāro nuppajjatīti?</i></a></p>
<p><a data-ref="sc202, ms34Y6_326"><i>Savitakkasavicārapacchimacittassa uppādakkhaṇe tesaṃ tattha cittasaṅkhāro nuppajjissati, no ca tesaṃ tattha vacīsaṅkhāro nuppajjati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ asaññasattānaṃ tesaṃ tattha cittasaṅkhāro ca nuppajjissati vacīsaṅkhāro ca nuppajjati.</i></a></p>
<h2><a><i>6.2.1.6. Atītānāgatavāra</i></a></h2>
<h3><a><i>6.2.1.6.1. Anulomapuggala</i></a></h3>
<p><a data-ref="sc203, ms34Y6_327, msdiv69"><i>» Yassa kāyasaṅkhāro uppajjittha tassa vacīsaṅkhāro uppajjissatīti?</i></a></p>
<p><a data-ref="sc204, ms34Y6_328"><i>Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati tesaṃ kāyasaṅkhāro uppajjittha, no ca tesaṃ vacīsaṅkhāro uppajjissati. Itaresaṃ tesaṃ kāyasaṅkhāro ca uppajjittha vacīsaṅkhāro ca uppajjissati.</i></a></p>
<p><a data-ref="sc205, ms34Y6_329"><i>« Yassa vā pana …pe… ? Āmantā.</i></a></p>
<p><a data-ref="sc206, ms34Y6_330"><i>» Yassa kāyasaṅkhāro uppajjittha tassa cittasaṅkhāro uppajjissatīti?</i></a></p>
<p><a data-ref="sc207, ms34Y6_331"><i>Pacchimacittasamaṅgīnaṃ tesaṃ kāyasaṅkhāro uppajjittha, no ca tesaṃ cittasaṅkhāro uppajjissati. Itaresaṃ tesaṃ kāyasaṅkhāro ca uppajjittha cittasaṅkhāro ca uppajjissati.</i></a></p>
<p><a data-ref="sc208, ms34Y6_332"><i>« Yassa vā pana …pe…. Āmantā.</i></a></p>
<p><a data-ref="sc209, ms34Y6_333, msdiv70"><i>» Yassa vacīsaṅkhāro uppajjittha tassa cittasaṅkhāro uppajjissatīti?</i></a></p>
<p><a data-ref="sc210, ms34Y6_334"><i>Pacchimacittasamaṅgīnaṃ tesaṃ vacīsaṅkhāro uppajjittha, no ca tesaṃ cittasaṅkhāro uppajjissati. Itaresaṃ tesaṃ vacīsaṅkhāro ca uppajjittha cittasaṅkhāro ca uppajjissati.</i></a></p>
<p><a data-ref="sc211, ms34Y6_335"><i>« Yassa vā pana …pe… ? Āmantā.</i></a></p>
<h3><a><i>6.2.1.6.2. Anulomaokāsa</i></a></h3>
<p><a data-ref="sc212, ms34Y6_336, msdiv71"><i>» Yattha kāyasaṅkhāro uppajjittha …pe….</i></a></p>
<h3><a><i>6.2.1.6.3. Anulomapuggalokāsa</i></a></h3>
<p><a data-ref="sc213, ms34Y6_337, msdiv72"><i>» Yassa yattha kāyasaṅkhāro uppajjittha tassa tattha vacīsaṅkhāro uppajjissatīti?</i></a></p>
<p><a data-ref="sc214, ms34Y6_338"><i>Kāmāvacare pacchimacittasamaṅgīnaṃ dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjittha, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro ca uppajjittha vacīsaṅkhāro ca uppajjissati.</i></a></p>
<p><a data-ref="sc215, ms34Y6_339"><i>« Yassa vā pana yattha vacīsaṅkhāro uppajjissati tassa tattha kāyasaṅkhāro uppajjitthāti?</i></a></p>
<p><a data-ref="sc216, pts-vp-pli1.245, ms34Y6_340"><i>Rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjittha. Paṭhamajjhānaṃ samāpannānaṃ kāmāvacarānaṃ tesaṃ tattha vacīsaṅkhāro ca uppajjissati kāyasaṅkhāro ca uppajjittha.</i></a></p>
<p><a data-ref="sc217, ms34Y6_341"><i>» Yassa yattha kāyasaṅkhāro uppajjittha tassa tattha cittasaṅkhāro uppajjissatīti?</i></a></p>
<p><a data-ref="sc218, ms34Y6_342"><i>Kāmāvacare pacchimacittasamaṅgīnaṃ tesaṃ tattha kāyasaṅkhāro uppajjittha, no ca tesaṃ tattha cittasaṅkhāro uppajjissati. Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro ca uppajjittha cittasaṅkhāro ca uppajjissati.</i></a></p>
<p><a data-ref="sc219, ms34Y6_343"><i>« Yassa vā pana yattha cittasaṅkhāro uppajjissati tassa tattha kāyasaṅkhāro uppajjitthāti?</i></a></p>
<p><a data-ref="sc220, ms34Y6_344"><i>Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjittha. Paṭhamajjhānaṃ dutiyajjhānaṃ tatiyajjhānaṃ samāpannānaṃ kāmāvacarānaṃ tesaṃ tattha cittasaṅkhāro ca uppajjissati kāyasaṅkhāro ca uppajjittha.</i></a></p>
<p><a data-ref="sc221, ms34Y6_345, msdiv73"><i>» Yassa yattha vacīsaṅkhāro uppajjittha tassa tattha cittasaṅkhāro uppajjissatīti?</i></a></p>
<p><a data-ref="sc222, ms34Y6_346"><i>Savitakkasavicārabhūmiyaṃ pacchimacittasamaṅgīnaṃ tesaṃ tattha vacīsaṅkhāro uppajjittha, no ca tesaṃ tattha cittasaṅkhāro uppajjissati. Itaresaṃ savitakkasavicārabhūmiyaṃ tesaṃ tattha vacīsaṅkhāro ca uppajjittha cittasaṅkhāro ca uppajjissati.</i></a></p>
<p><a data-ref="sc223, ms34Y6_347"><i>« Yassa vā pana yattha cittasaṅkhāro uppajjissati tassa tattha vacīsaṅkhāro uppajjitthāti?</i></a></p>
<p><a data-ref="sc224, ms34Y6_348"><i>Avitakkaavicārabhūmiyaṃ tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjittha. Savitakkasavicārabhūmiyaṃ tesaṃ tattha cittasaṅkhāro ca uppajjissati vacīsaṅkhāro ca uppajjittha.</i></a></p>
<h3><a><i>6.2.1.6.4. Paccanīkapuggala</i></a></h3>
<p><a data-ref="sc225, ms34Y6_349, msdiv74"><i>» Yassa kāyasaṅkhāro nuppajjittha tassa vacīsaṅkhāro nuppajjissatīti? Natthi.</i></a></p>
<p><a data-ref="sc226, ms34Y6_350"><i>« Yassa vā pana vacīsaṅkhāro nuppajjissati tassa kāyasaṅkhāro nuppajjitthāti? Uppajjittha.</i></a></p>
<p><a data-ref="sc227, ms34Y6_351"><i>» Yassa kāyasaṅkhāro nuppajjittha tassa cittasaṅkhāro nuppajjissatīti? Natthi.</i></a></p>
<p><a data-ref="sc228, ms34Y6_352"><i>« Yassa vā pana cittasaṅkhāro nuppajjissati tassa kāyasaṅkhāro nuppajjitthāti? Uppajjittha.</i></a></p>
<p><a data-ref="sc229, ms34Y6_353, msdiv75"><i>» Yassa vacīsaṅkhāro nuppajjittha tassa cittasaṅkhāro nuppajjissatīti? Natthi.</i></a></p>
<p><a data-ref="sc230, ms34Y6_354"><i>« Yassa vā pana cittasaṅkhāro nuppajjissati tassa vacīsaṅkhāro nuppajjitthāti? Uppajjittha.</i></a></p>
<h3><a><i>6.2.1.6.5. Paccanīkaokāsa</i></a></h3>
<p><a data-ref="sc231, ms34Y6_355, msdiv76"><i>» Yattha kāyasaṅkhāro nuppajjittha …pe….</i></a></p>
<h3><a><i>6.2.1.6.6. Paccanīkapuggalokāsa</i></a></h3>
<p><a data-ref="sc232, ms34Y6_356, msdiv77"><i>» Yassa yattha kāyasaṅkhāro nuppajjittha tassa tattha vacīsaṅkhāro nuppajjissatīti?</i></a></p>
<p><a data-var="Rūpāvacare arūpāvacare → arūpāvacare savitakkasavicārapacchimacitassa bhaṅgakkhaṇe avitakkaavicāra (bj, sya-all) | avitakkaavicāraṃ pacchimacittaṃ → avitakkaavicārapacchimacittaṃ (sya-all, pts-vp-pli1)" data-ref="sc233, pts-vp-pli1.246, ms34Y6_357"><i>Rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha vacīsaṅkhāro nuppajjissati. Rūpāvacare arūpāvacare pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjittha vacīsaṅkhāro ca nuppajjissati.</i></a></p>
<p><a data-ref="sc234, ms34Y6_358"><i>« Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjitthāti?</i></a></p>
<p><a data-ref="sc235, ms34Y6_359"><i>Kāmāvacare pacchimacittasamaṅgīnaṃ dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro nuppajjissati, no ca tesaṃ tattha kāyasaṅkhāro nuppajjittha. Rūpāvacare arūpāvacare pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca nuppajjissati kāyasaṅkhāro ca nuppajjittha.</i></a></p>
<p><a data-ref="sc236, ms34Y6_360"><i>» Yassa yattha kāyasaṅkhāro nuppajjittha tassa tattha cittasaṅkhāro nuppajjissatīti?</i></a></p>
<p><a data-ref="sc237, ms34Y6_361"><i>Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha cittasaṅkhāro nuppajjissati. Rūpāvacare arūpāvacare pacchimacittasamaṅgīnaṃ asaññasattānaṃ tesaṃ tattha kāyasaṅkhāro ca nuppajjittha cittasaṅkhāro ca nuppajjissati.</i></a></p>
<p><a data-ref="sc238, ms34Y6_362"><i>« Yassa vā pana yattha cittasaṅkhāro nuppajjissati tassa tattha kāyasaṅkhāro nuppajjitthāti?</i></a></p>
<p><a data-ref="sc239, ms34Y6_363"><i>Kāmāvacare pacchimacittasamaṅgīnaṃ tesaṃ tattha cittasaṅkhāro nuppajjissati, no ca tesaṃ tattha kāyasaṅkhāro nuppajjittha. Rūpāvacare arūpāvacare pacchimacittasamaṅgīnaṃ asaññasattānaṃ tesaṃ tattha cittasaṅkhāro ca nuppajjissati kāyasaṅkhāro ca nuppajjittha.</i></a></p>
<p><a data-ref="sc240, ms34Y6_364, msdiv78"><i>» Yassa yattha vacīsaṅkhāro nuppajjittha tassa tattha cittasaṅkhāro nuppajjissatīti?</i></a></p>
<p><a data-ref="sc241, ms34Y6_365"><i>Avitakkaavicārabhūmiyaṃ tesaṃ tattha vacīsaṅkhāro nuppajjittha, no ca tesaṃ tattha cittasaṅkhāro nuppajjissati. Avitakkaavicārabhūmiyaṃ pacchimacittasamaṅgīnaṃ asaññasattānaṃ tesaṃ tattha vacīsaṅkhāro ca nuppajjittha cittasaṅkhāro ca nuppajjissati.</i></a></p>
<p><a data-ref="sc242, ms34Y6_366"><i>« Yassa vā pana yattha cittasaṅkhāro nuppajjissati tassa tattha vacīsaṅkhāro nuppajjitthāti?</i></a></p>
<p><a data-ref="sc243, ms34Y6_367"><i>Savitakkasavicārabhūmiyaṃ pacchimacittasamaṅgīnaṃ tesaṃ tattha cittasaṅkhāro nuppajjissati, no ca tesaṃ tattha vacīsaṅkhāro nuppajjittha. Avitakkaavicārabhūmiyaṃ pacchimacittasamaṅgīnaṃ asaññasattānaṃ tesaṃ tattha cittasaṅkhāro ca nuppajjissati vacīsaṅkhāro ca nuppajjittha.</i></a></p>
<p class="endsutta"><a data-ref="sc244, ms34Y6_368"><i>Uppādavāro.</i></a></p>
</article>
</section>
</div>
</body>
</html>
