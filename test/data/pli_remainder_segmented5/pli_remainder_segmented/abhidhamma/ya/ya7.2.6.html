<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya7.2.6">
<article>
<div class="hgroup">
<p class="division"><a><i>7 Anusayayamaka</i></a></p>
<p><a><i>7.2 Mahāvāra</i></a></p>
<h1><a><i>7.2.6. Uppajjanavāra</i></a></h1>
</div>
<p><a data-ref="sc1, ms34Y7_2264, msdiv330"><i>» Yassa kāmarāgānusayo uppajjati tassa paṭighānusayo uppajjatīti? Āmantā.</i></a></p>
<p><a data-ref="sc2, ms34Y7_2265"><i>« Yassa vā pana paṭighānusayo uppajjati tassa kāmarāgānusayo uppajjatīti? Āmantā.</i></a></p>
<p><a data-ref="sc3, pts-vp-pli1.374, ms34Y7_2266"><i>» Yassa kāmarāgānusayo uppajjati tassa mānānusayo uppajjatīti? Āmantā.</i></a></p>
<p><a data-ref="sc4, ms34Y7_2267"><i>« Yassa vā pana mānānusayo uppajjati tassa kāmarāgānusayo uppajjatīti?</i></a></p>
<p><a data-ref="sc5, ms34Y7_2268"><i>Anāgāmissa mānānusayo uppajjati, no ca tassa kāmarāgānusayo uppajjati. Tiṇṇaṃ puggalānaṃ mānānusayo ca uppajjati kāmarāgānusayo ca uppajjati (vitthāretabbaṃ.)</i></a></p>
<p><a data-ref="sc6, ms34Y7_2269, msdiv331"><i>» Yassa kāmarāgānusayo nuppajjati tassa paṭighānusayo nuppajjatīti? Āmantā.</i></a></p>
<p><a data-ref="sc7, ms34Y7_2270"><i>« Yassa vā pana paṭighānusayo nuppajjati tassa kāmarāgānusayo nuppajjatīti? Āmantā.</i></a></p>
<p><a data-ref="sc8, ms34Y7_2271"><i>» Yassa kāmarāgānusayo nuppajjati tassa mānānusayo nuppajjatīti?</i></a></p>
<p><a data-ref="sc9, ms34Y7_2272"><i>Anāgāmissa kāmarāgānusayo nuppajjati, no ca tassa mānānusayo nuppajjati. Arahato kāmarāgānusayo ca nuppajjati mānānusayo ca nuppajjati.</i></a></p>
<p><a data-ref="sc10, ms34Y7_2273"><i>« Yassa vā pana mānānusayo nuppajjati tassa kāmarāgānusayo nuppajjatīti? Āmantā. (Vitthāretabbaṃ.)</i></a></p>
<p class="endsutta"><a data-ref="sc11, ms34Y7_2274"><i>Uppajjanavāro.</i></a></p>
</article>
</section>
</div>
</body>
</html>
