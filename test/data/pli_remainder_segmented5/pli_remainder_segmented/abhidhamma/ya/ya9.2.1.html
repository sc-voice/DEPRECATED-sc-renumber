<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya9.2.1">
<article>
<div class="hgroup">
<p class="division"><a><i>9 Dhammayamaka</i></a></p>
<p><a><i>9.2 Pavattivāra</i></a></p>
<h1><a><i>9.2.1. Uppādavāra</i></a></h1>
</div>
<h2><a><i>9.2.1.1. Paccuppannavāra</i></a></h2>
<h3><a><i>9.2.1.1.1. Anulomapuggala</i></a></h3>
<p><a data-ref="sc1, pts-vp-pli2.25, ms35Y9_172, msdiv33"><i>» Yassa kusalā dhammā uppajjanti tassa akusalā dhammā uppajjantīti? No.</i></a></p>
<p><a data-ref="sc2, ms35Y9_173"><i>« Yassa vā pana akusalā dhammā uppajjanti tassa kusalā dhammā uppajjantīti? No.</i></a></p>
<p><a data-ref="sc3, ms35Y9_174"><i>» Yassa kusalā dhammā uppajjanti tassa abyākatā dhammā uppajjantīti?</i></a></p>
<p><a data-ref="sc4, ms35Y9_175"><i>Arūpe kusalānaṃ uppādakkhaṇe tesaṃ kusalā dhammā uppajjanti, no ca tesaṃ abyākatā dhammā uppajjanti. Pañcavokāre kusalānaṃ uppādakkhaṇe tesaṃ kusalā ca dhammā uppajjanti abyākatā ca dhammā uppajjanti.</i></a></p>
<p><a data-ref="sc5, ms35Y9_176"><i>« Yassa vā pana abyākatā dhammā uppajjanti tassa kusalā dhammā uppajjantīti?</i></a></p>
<p><a data-ref="sc6, ms35Y9_177"><i>Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ abyākatā dhammā uppajjanti, no ca tesaṃ kusalā dhammā uppajjanti. Pañcavokāre kusalānaṃ uppādakkhaṇe tesaṃ abyākatā ca dhammā uppajjanti kusalā ca dhammā uppajjanti.</i></a></p>
<p><a data-ref="sc7, ms35Y9_178, msdiv34"><i>» Yassa akusalā dhammā uppajjanti tassa abyākatā dhammā uppajjantīti?</i></a></p>
<p><a data-ref="sc8, ms35Y9_179"><i>Arūpe akusalānaṃ uppādakkhaṇe tesaṃ akusalā dhammā uppajjanti, no ca tesaṃ abyākatā dhammā uppajjanti. Pañcavokāre akusalānaṃ uppādakkhaṇe tesaṃ akusalā ca dhammā uppajjanti abyākatā ca dhammā uppajjanti.</i></a></p>
<p><a data-ref="sc9, ms35Y9_180"><i>« Yassa vā pana abyākatā dhammā uppajjanti tassa akusalā dhammā uppajjantīti?</i></a></p>
<p><a data-ref="sc10, ms35Y9_181"><i>Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ abyākatā dhammā uppajjanti, no ca tesaṃ akusalā dhammā uppajjanti. Pañcavokāre akusalānaṃ uppādakkhaṇe tesaṃ abyākatā ca dhammā uppajjanti akusalā ca dhammā uppajjanti.</i></a></p>
<h3><a><i>9.2.1.1.2. Anulomaokāsa</i></a></h3>
<p><a data-ref="sc11, ms35Y9_182, msdiv35"><i>» Yattha kusalā dhammā uppajjanti tattha akusalā dhammā uppajjantīti? Āmantā.</i></a></p>
<p><a data-ref="sc12, ms35Y9_183"><i>« Yattha vā pana akusalā dhammā uppajjanti tattha kusalā dhammā uppajjantīti? Āmantā.</i></a></p>
<p><a data-ref="sc13, ms35Y9_184"><i>» Yattha kusalā dhammā uppajjanti tattha abyākatā dhammā uppajjantīti? Āmantā.</i></a></p>
<p><a data-ref="sc14, ms35Y9_185"><i>« Yattha vā pana abyākatā dhammā uppajjanti tattha kusalā dhammā uppajjantīti?</i></a></p>
<p><a data-ref="sc15, pts-vp-pli2.26, ms35Y9_186"><i>Asaññasatte tattha abyākatā dhammā uppajjanti, no ca tattha kusalā dhammā uppajjanti. Catuvokāre pañcavokāre tattha abyākatā ca dhammā uppajjanti kusalā ca dhammā uppajjanti.</i></a></p>
<p><a data-ref="sc16, ms35Y9_187, msdiv36"><i>» Yattha akusalā dhammā uppajjanti tattha abyākatā dhammā uppajjantīti? Āmantā.</i></a></p>
<p><a data-ref="sc17, ms35Y9_188"><i>« Yattha vā pana abyākatā dhammā uppajjanti tattha akusalā dhammā uppajjantīti?</i></a></p>
<p><a data-ref="sc18, ms35Y9_189"><i>Asaññasatte tattha abyākatā dhammā uppajjanti, no ca tattha akusalā dhammā uppajjanti. Catuvokāre pañcavokāre tattha abyākatā ca dhammā uppajjanti akusalā ca dhammā uppajjanti.</i></a></p>
<h3><a><i>9.2.1.1.3. Anulomapuggalokāsa</i></a></h3>
<p><a data-ref="sc19, ms35Y9_190, msdiv37"><i>» Yassa yattha kusalā dhammā uppajjanti tassa tattha akusalā dhammā uppajjantīti? No.</i></a></p>
<p><a data-ref="sc20, ms35Y9_191"><i>« Yassa vā pana yattha akusalā dhammā uppajjanti tassa tattha kusalā dhammā uppajjantīti? No.</i></a></p>
<p><a data-ref="sc21, ms35Y9_192"><i>» Yassa yattha kusalā dhammā uppajjanti tassa tattha abyākatā dhammā uppajjantīti?</i></a></p>
<p><a data-ref="sc22, ms35Y9_193"><i>Arūpe kusalānaṃ uppādakkhaṇe tesaṃ tattha kusalā dhammā uppajjanti, no ca tesaṃ tattha abyākatā dhammā uppajjanti. Pañcavokāre kusalānaṃ uppādakkhaṇe tesaṃ tattha kusalā ca dhammā uppajjanti abyākatā ca dhammā uppajjanti.</i></a></p>
<p><a data-ref="sc23, ms35Y9_194"><i>« Yassa vā pana yattha abyākatā dhammā uppajjanti tassa tattha kusalā dhammā uppajjantīti?</i></a></p>
<p><a data-ref="sc24, ms35Y9_195"><i>Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ tattha abyākatā dhammā uppajjanti, no ca tesaṃ tattha kusalā dhammā uppajjanti. Pañcavokāre kusalānaṃ uppādakkhaṇe tesaṃ tattha abyākatā ca dhammā uppajjanti kusalā ca dhammā uppajjanti.</i></a></p>
<p><a data-ref="sc25, ms35Y9_196, msdiv38"><i>» Yassa yattha akusalā dhammā uppajjanti tassa tattha abyākatā dhammā uppajjantīti?</i></a></p>
<p><a data-ref="sc26, ms35Y9_197"><i>Arūpe akusalānaṃ uppādakkhaṇe tesaṃ tattha akusalā dhammā uppajjanti, no ca tesaṃ tattha abyākatā dhammā uppajjanti. Pañcavokāre akusalānaṃ uppādakkhaṇe tesaṃ tattha akusalā ca dhammā uppajjanti abyākatā ca dhammā uppajjanti.</i></a></p>
<p><a data-ref="sc27, ms35Y9_198"><i>« Yassa vā pana yattha abyākatā dhammā uppajjanti tassa tattha akusalā dhammā uppajjantīti?</i></a></p>
<p><a data-ref="sc28, ms35Y9_199"><i>Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ tattha abyākatā dhammā uppajjanti, no ca tesaṃ tattha akusalā dhammā uppajjanti. Pañcavokāre akusalānaṃ uppādakkhaṇe tesaṃ tattha abyākatā ca dhammā uppajjanti akusalā ca dhammā uppajjanti.</i></a></p>
<h3><a><i>9.2.1.1.4. Paccanīkapuggala</i></a></h3>
<p><a data-ref="sc29, ms35Y9_200, msdiv39"><i>» Yassa kusalā dhammā na uppajjanti tassa akusalā dhammā na uppajjantīti?</i></a></p>
<p><a data-ref="sc30, ms35Y9_201"><i>Akusalānaṃ uppādakkhaṇe tesaṃ kusalā dhammā na uppajjanti, no ca tesaṃ akusalā dhammā na uppajjanti. Sabbesaṃ cittassa bhaṅgakkhaṇe kusalavippayuttaakusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā ca dhammā na uppajjanti akusalā ca dhammā na uppajjanti.</i></a></p>
<p><a data-ref="sc31, ms35Y9_202"><i>« Yassa vā pana akusalā dhammā na uppajjanti tassa kusalā dhammā na uppajjantīti?</i></a></p>
<p><a data-ref="sc32, ms35Y9_203"><i>Kusalānaṃ uppādakkhaṇe tesaṃ akusalā dhammā na uppajjanti, no ca tesaṃ kusalā dhammā na uppajjanti. Sabbesaṃ cittassa bhaṅgakkhaṇe akusalavippayuttakusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā ca dhammā na uppajjanti kusalā ca dhammā na uppajjanti.</i></a></p>
<p><a data-ref="sc33, ms35Y9_204"><i>» Yassa kusalā dhammā na uppajjanti tassa abyākatā dhammā na uppajjantīti?</i></a></p>
<p><a data-ref="sc34, ms35Y9_205"><i>Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ kusalā dhammā na uppajjanti, no ca tesaṃ abyākatā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ kusalā ca dhammā na uppajjanti abyākatā ca dhammā na uppajjanti.</i></a></p>
<p><a data-ref="sc35, ms35Y9_206"><i>« Yassa vā pana abyākatā dhammā na uppajjanti tassa kusalā dhammā na uppajjantīti?</i></a></p>
<p><a data-ref="sc36, ms35Y9_207"><i>Arūpe kusalānaṃ uppādakkhaṇe tesaṃ abyākatā dhammā na uppajjanti, no ca tesaṃ kusalā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ abyākatā ca dhammā na uppajjanti kusalā ca dhammā na uppajjanti.</i></a></p>
<p><a data-ref="sc37, pts-vp-pli2.27, ms35Y9_208, msdiv40"><i>» Yassa akusalā dhammā na uppajjanti tassa abyākatā dhammā na uppajjantīti?</i></a></p>
<p><a data-ref="sc38, ms35Y9_209"><i>Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ akusalā dhammā na uppajjanti, no ca tesaṃ abyākatā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ akusalā ca dhammā na uppajjanti abyākatā ca dhammā na uppajjanti.</i></a></p>
<p><a data-ref="sc39, ms35Y9_210"><i>« Yassa vā pana abyākatā dhammā na uppajjanti tassa akusalā dhammā na uppajjantīti?</i></a></p>
<p><a data-ref="sc40, ms35Y9_211"><i>Arūpe akusalānaṃ uppādakkhaṇe tesaṃ abyākatā dhammā na uppajjanti, no ca tesaṃ akusalā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ abyākatā ca dhammā na uppajjanti akusalā ca dhammā na uppajjanti.</i></a></p>
<h3><a><i>9.2.1.1.5. Paccanīkaokāsa</i></a></h3>
<p><a data-ref="sc41, ms35Y9_212, msdiv41"><i>» Yattha kusalā dhammā na uppajjanti tattha akusalā dhammā na uppajjantīti? Āmantā.</i></a></p>
<p><a data-ref="sc42, ms35Y9_213"><i>« Yattha vā pana akusalā dhammā na uppajjanti tattha kusalā dhammā na uppajjantīti? Āmantā.</i></a></p>
<p><a data-ref="sc43, ms35Y9_214"><i>» Yattha kusalā dhammā na uppajjanti tattha abyākatā dhammā na uppajjantīti? Uppajjanti.</i></a></p>
<p><a data-ref="sc44, ms35Y9_215"><i>« Yattha vā pana abyākatā dhammā na uppajjanti tattha kusalā dhammā na uppajjantīti? Natthi.</i></a></p>
<p><a data-ref="sc45, ms35Y9_216, msdiv42"><i>» Yattha akusalā dhammā na uppajjanti tattha abyākatā dhammā na uppajjantīti? Uppajjanti.</i></a></p>
<p><a data-ref="sc46, ms35Y9_217"><i>« Yattha vā pana abyākatā dhammā na uppajjanti tattha akusalā dhammā na uppajjantīti? Natthi.</i></a></p>
<h3><a><i>9.2.1.1.6. Paccanīkapuggalokāsa</i></a></h3>
<p><a data-ref="sc47, ms35Y9_218, msdiv43"><i>» Yassa yattha kusalā dhammā na uppajjanti tassa tattha akusalā dhammā na uppajjantīti?</i></a></p>
<p><a data-ref="sc48, ms35Y9_219"><i>Akusalānaṃ uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjanti. Sabbesaṃ cittassa bhaṅgakkhaṇe kusalavippayuttaakusalavippayuttacittassa uppādakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjanti.</i></a></p>
<p><a data-ref="sc49, ms35Y9_220"><i>« Yassa vā pana yattha akusalā dhammā na uppajjanti tassa tattha kusalā dhammā na uppajjantīti?</i></a></p>
<p><a data-ref="sc50, ms35Y9_221"><i>Kusalānaṃ uppādakkhaṇe tesaṃ tattha akusalā dhammā na uppajjanti, no ca tesaṃ tattha kusalā dhammā na uppajjanti. Sabbesaṃ cittassa bhaṅgakkhaṇe akusalavippayuttakusalavippayuttacittassa uppādakkhaṇe asaññasattānaṃ tesaṃ tattha akusalā ca dhammā na uppajjanti kusalā ca dhammā na uppajjanti.</i></a></p>
<p><a data-ref="sc51, ms35Y9_222"><i>» Yassa yattha kusalā dhammā na uppajjanti tassa tattha abyākatā dhammā na uppajjantīti?</i></a></p>
<p><a data-ref="sc52, ms35Y9_223"><i>Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ tattha kusalā ca dhammā na uppajjanti abyākatā ca dhammā na uppajjanti.</i></a></p>
<p><a data-ref="sc53, ms35Y9_224"><i>« Yassa vā pana yattha abyākatā dhammā na uppajjanti tassa tattha kusalā dhammā na uppajjantīti?</i></a></p>
<p><a data-ref="sc54, ms35Y9_225"><i>Arūpe kusalānaṃ uppādakkhaṇe tesaṃ tattha abyākatā dhammā na uppajjanti, no ca tesaṃ tattha kusalā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ tattha abyākatā ca dhammā na uppajjanti kusalā ca dhammā na uppajjanti.</i></a></p>
<p><a data-ref="sc55, ms35Y9_226, msdiv44"><i>» Yassa yattha akusalā dhammā na uppajjanti tassa tattha abyākatā dhammā na uppajjantīti?</i></a></p>
<p><a data-ref="sc56, ms35Y9_227"><i>Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ tattha akusalā ca dhammā na uppajjanti abyākatā ca dhammā na uppajjanti.</i></a></p>
<p><a data-ref="sc57, ms35Y9_228"><i>« Yassa vā pana yattha abyākatā dhammā na uppajjanti tassa tattha akusalā dhammā na uppajjantīti?</i></a></p>
<p><a data-ref="sc58, ms35Y9_229"><i>Arūpe akusalānaṃ uppādakkhaṇe tesaṃ tattha abyākatā dhammā na uppajjanti, no ca tesaṃ tattha akusalā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ tattha abyākatā ca dhammā na uppajjanti akusalā ca dhammā na uppajjanti.</i></a></p>
<h2><a><i>9.2.1.2. Atītavāra</i></a></h2>
<h3><a><i>9.2.1.2.1. Anulomapuggala</i></a></h3>
<p><a data-ref="sc59, pts-vp-pli2.28, ms35Y9_230, msdiv45"><i>» Yassa kusalā dhammā uppajjittha tassa akusalā dhammā uppajjitthāti? Āmantā.</i></a></p>
<p><a data-ref="sc60, ms35Y9_231"><i>« Yassa vā pana akusalā dhammā uppajjittha tassa kusalā dhammā uppajjitthāti? Āmantā.</i></a></p>
<p><a data-ref="sc61, ms35Y9_232"><i>» Yassa kusalā dhammā uppajjittha tassa abyākatā dhammā uppajjitthāti? Āmantā.</i></a></p>
<p><a data-ref="sc62, ms35Y9_233"><i>« Yassa vā pana abyākatā dhammā uppajjittha tassa kusalā dhammā uppajjitthāti? Āmantā.</i></a></p>
<p><a data-ref="sc63, ms35Y9_234, msdiv46"><i>» Yassa akusalā dhammā uppajjittha tassa abyākatā dhammā uppajjitthāti? Āmantā.</i></a></p>
<p><a data-ref="sc64, ms35Y9_235"><i>« Yassa vā pana abyākatā dhammā uppajjittha tassa akusalā dhammā uppajjitthāti? Āmantā.</i></a></p>
<h3><a><i>9.2.1.2.2. Anulomaokāsa</i></a></h3>
<p><a data-ref="sc65, ms35Y9_236, msdiv47"><i>» Yattha kusalā dhammā uppajjittha tattha akusalā dhammā uppajjitthāti? Āmantā.</i></a></p>
<p><a data-ref="sc66, ms35Y9_237"><i>« Yattha vā pana akusalā dhammā uppajjittha tattha kusalā dhammā uppajjitthāti? Āmantā.</i></a></p>
<p><a data-ref="sc67, ms35Y9_238"><i>» Yattha kusalā dhammā uppajjittha tattha abyākatā dhammā uppajjitthāti? Āmantā.</i></a></p>
<p><a data-ref="sc68, ms35Y9_239"><i>« Yattha vā pana abyākatā dhammā uppajjittha tattha kusalā dhammā uppajjitthāti?</i></a></p>
<p><a data-ref="sc69, ms35Y9_240"><i>Asaññasatte tattha abyākatā dhammā uppajjittha, no ca tattha kusalā dhammā uppajjittha. Catuvokāre pañcavokāre tattha abyākatā ca dhammā uppajjittha kusalā ca dhammā uppajjittha.</i></a></p>
<p><a data-ref="sc70, ms35Y9_241, msdiv48"><i>» Yattha akusalā dhammā uppajjittha tattha abyākatā dhammā uppajjitthāti? Āmantā.</i></a></p>
<p><a data-ref="sc71, ms35Y9_242"><i>« Yattha vā pana abyākatā dhammā uppajjittha tattha akusalā dhammā uppajjitthāti?</i></a></p>
<p><a data-ref="sc72, ms35Y9_243"><i>Asaññasatte tattha abyākatā dhammā uppajjittha, no ca tattha akusalā dhammā uppajjittha. Catuvokāre pañcavokāre tattha abyākatā ca dhammā uppajjittha akusalā ca dhammā uppajjittha.</i></a></p>
<h3><a><i>9.2.1.2.3. Anulomapuggalokāsa</i></a></h3>
<p><a data-ref="sc73, ms35Y9_244, msdiv49"><i>» Yassa yattha kusalā dhammā uppajjittha tassa tattha akusalā dhammā uppajjitthāti? Āmantā.</i></a></p>
<p><a data-ref="sc74, ms35Y9_245"><i>« Yassa vā pana yattha akusalā dhammā uppajjittha tassa tattha kusalā dhammā uppajjitthāti?</i></a></p>
<p><a data-ref="sc75, ms35Y9_246"><i>Suddhāvāsānaṃ dutiye akusale citte vattamāne tesaṃ tattha akusalā dhammā uppajjittha, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjittha kusalā ca dhammā uppajjittha.</i></a></p>
<p><a data-ref="sc76, ms35Y9_247"><i>» Yassa yattha kusalā dhammā uppajjittha tassa tattha abyākatā dhammā uppajjitthāti? Āmantā.</i></a></p>
<p><a data-ref="sc77, ms35Y9_248"><i>« Yassa vā pana yattha abyākatā dhammā uppajjittha tassa tattha kusalā dhammā uppajjitthāti?</i></a></p>
<p><a data-ref="sc78, ms35Y9_249"><i>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjittha, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjittha kusalā ca dhammā uppajjittha.</i></a></p>
<p><a data-ref="sc79, ms35Y9_250, msdiv50"><i>» Yassa yattha akusalā dhammā uppajjittha tassa tattha abyākatā dhammā uppajjitthāti? Āmantā.</i></a></p>
<p><a data-ref="sc80, ms35Y9_251"><i>« Yassa vā pana yattha abyākatā dhammā uppajjittha tassa tattha akusalā dhammā uppajjitthāti?</i></a></p>
<p><a data-ref="sc81, ms35Y9_252"><i>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjittha, no ca tesaṃ tattha akusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjittha akusalā ca dhammā uppajjittha.</i></a></p>
<h3><a><i>9.2.1.2.4. Paccanīkapuggala</i></a></h3>
<p><a data-ref="sc82, ms35Y9_253, msdiv51"><i>» Yassa kusalā dhammā na uppajjittha tassa akusalā dhammā na uppajjitthāti? Natthi.</i></a></p>
<p><a data-ref="sc83, ms35Y9_254"><i>« Yassa vā pana akusalā dhammā na uppajjittha tassa kusalā dhammā na uppajjitthāti? Natthi.</i></a></p>
<p><a data-ref="sc84, ms35Y9_255"><i>» Yassa kusalā dhammā na uppajjittha tassa abyākatā dhammā na uppajjitthāti? Natthi.</i></a></p>
<p><a data-ref="sc85, ms35Y9_256"><i>« Yassa vā pana abyākatā dhammā na uppajjittha tassa kusalā dhammā na uppajjitthāti? Natthi.</i></a></p>
<p><a data-ref="sc86, ms35Y9_257, msdiv52"><i>» Yassa akusalā dhammā na uppajjittha tassa abyākatā dhammā na uppajjitthāti? Natthi.</i></a></p>
<p><a data-ref="sc87, ms35Y9_258"><i>« Yassa vā pana abyākatā dhammā na uppajjittha tassa akusalā dhammā na uppajjitthāti? Natthi.</i></a></p>
<h3><a><i>9.2.1.2.5. Paccanīkaokāsa</i></a></h3>
<p><a data-ref="sc88, ms35Y9_259, msdiv53"><i>» Yattha kusalā dhammā na uppajjittha tattha akusalā dhammā na uppajjitthāti? Āmantā.</i></a></p>
<p><a data-ref="sc89, ms35Y9_260"><i>« Yattha vā pana akusalā dhammā na uppajjittha tattha kusalā dhammā na uppajjitthāti? Āmantā.</i></a></p>
<p><a data-ref="sc90, pts-vp-pli2.29, ms35Y9_261"><i>» Yattha kusalā dhammā na uppajjittha tattha abyākatā dhammā na uppajjitthāti? Uppajjittha.</i></a></p>
<p><a data-ref="sc91, ms35Y9_262"><i>« Yattha vā pana abyākatā dhammā na uppajjittha tattha kusalā dhammā na uppajjitthāti? Natthi.</i></a></p>
<p><a data-ref="sc92, ms35Y9_263, msdiv54"><i>» Yattha akusalā dhammā na uppajjittha tattha abyākatā dhammā na uppajjitthāti? Uppajjittha.</i></a></p>
<p><a data-ref="sc93, ms35Y9_264"><i>« Yattha vā pana abyākatā dhammā na uppajjittha tattha akusalā dhammā na uppajjitthāti? Natthi.</i></a></p>
<h3><a><i>9.2.1.2.6. Paccanīkapuggalokāsa</i></a></h3>
<p><a data-ref="sc94, ms35Y9_265, msdiv55"><i>» Yassa yattha kusalā dhammā na uppajjittha tassa tattha akusalā dhammā na uppajjitthāti?</i></a></p>
<p><a data-ref="sc95, ms35Y9_266"><i>Suddhāvāsānaṃ dutiye akusale citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na uppajjittha. Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjittha akusalā ca dhammā na uppajjittha.</i></a></p>
<p><a data-ref="sc96, ms35Y9_267"><i>« Yassa vā pana yattha akusalā dhammā na uppajjittha tassa tattha kusalā dhammā na uppajjitthāti? Āmantā.</i></a></p>
<p><a data-ref="sc97, ms35Y9_268"><i>» Yassa yattha kusalā dhammā na uppajjittha tassa tattha abyākatā dhammā na uppajjitthāti?</i></a></p>
<p><a data-ref="sc98, ms35Y9_269"><i>Suddhāvāsānaṃ dutiye citte vattamāne asaññasattānaṃ tesaṃ tattha kusalā dhammā na uppajjittha, no ca tesaṃ tattha abyākatā dhammā na uppajjittha. Suddhāvāsaṃ upapajjantānaṃ tesaṃ tattha kusalā ca dhammā na uppajjittha abyākatā ca dhammā na uppajjittha.</i></a></p>
<p><a data-ref="sc99, ms35Y9_270"><i>« Yassa vā pana yattha abyākatā dhammā na uppajjittha tassa tattha kusalā dhammā na uppajjitthāti? Āmantā.</i></a></p>
<p><a data-ref="sc100, ms35Y9_271, msdiv56"><i>» Yassa yattha akusalā dhammā na uppajjittha tassa tattha abyākatā dhammā na uppajjitthāti?</i></a></p>
<p><a data-ref="sc101, ms35Y9_272"><i>Suddhāvāsānaṃ dutiye citte vattamāne asaññasattānaṃ tesaṃ tattha akusalā dhammā na uppajjittha, no ca tesaṃ tattha abyākatā dhammā na uppajjittha. Suddhāvāsaṃ upapajjantānaṃ tesaṃ tattha akusalā ca dhammā na uppajjittha abyākatā ca dhammā na uppajjittha.</i></a></p>
<p><a data-ref="sc102, ms35Y9_273"><i>« Yassa vā pana yattha abyākatā dhammā na uppajjittha tassa tattha akusalā dhammā na uppajjitthāti? Āmantā.</i></a></p>
<h2><a><i>9.2.1.3. Anāgatavāra</i></a></h2>
<h3><a><i>9.2.1.3.1. Anulomapuggala</i></a></h3>
<p><a data-ref="sc103, ms35Y9_274, msdiv57"><i>» Yassa kusalā dhammā uppajjissanti tassa akusalā dhammā uppajjissantīti?</i></a></p>
<p><a data-ref="sc104, ms35Y9_275"><i>Yassa cittassa anantarā aggamaggaṃ paṭilabhissanti tesaṃ kusalā dhammā uppajjissanti, no ca tesaṃ akusalā dhammā uppajjissanti. Itaresaṃ tesaṃ kusalā ca dhammā uppajjissanti akusalā ca dhammā uppajjissanti.</i></a></p>
<p><a data-ref="sc105, ms35Y9_276"><i>« Yassa vā pana akusalā dhammā uppajjissanti tassa kusalā dhammā uppajjissantīti? Āmantā.</i></a></p>
<p><a data-ref="sc106, ms35Y9_277"><i>» Yassa kusalā dhammā uppajjissanti tassa abyākatā dhammā uppajjissantīti? Āmantā.</i></a></p>
<p><a data-ref="sc107, ms35Y9_278"><i>« Yassa vā pana abyākatā dhammā uppajjissanti tassa kusalā dhammā uppajjissantīti?</i></a></p>
<p><a data-ref="sc108, ms35Y9_279"><i>Aggamaggasamaṅgīnaṃ arahantānaṃ tesaṃ abyākatā dhammā uppajjissanti, no ca tesaṃ kusalā dhammā uppajjissanti. Itaresaṃ tesaṃ abyākatā ca dhammā uppajjissanti kusalā ca dhammā uppajjissanti.</i></a></p>
<p><a data-ref="sc109, ms35Y9_280, msdiv58"><i>» Yassa akusalā dhammā uppajjissanti tassa abyākatā dhammā uppajjissantīti? Āmantā.</i></a></p>
<p><a data-ref="sc110, ms35Y9_281"><i>« Yassa vā pana abyākatā dhammā uppajjissanti tassa akusalā dhammā uppajjissantīti?</i></a></p>
<p><a data-ref="sc111, pts-vp-pli2.30, ms35Y9_282"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ abyākatā dhammā uppajjissanti, no ca tesaṃ akusalā dhammā uppajjissanti. Itaresaṃ tesaṃ abyākatā ca dhammā uppajjissanti akusalā ca dhammā uppajjissanti.</i></a></p>
<h3><a><i>9.2.1.3.2. Anulomaokāsa</i></a></h3>
<p><a data-ref="sc112, ms35Y9_283, msdiv59"><i>» Yattha kusalā dhammā uppajjissanti tattha akusalā dhammā uppajjissantīti? Āmantā.</i></a></p>
<p><a data-ref="sc113, ms35Y9_284"><i>« Yattha vā pana akusalā dhammā uppajjissanti tattha kusalā dhammā uppajjissantīti? Āmantā.</i></a></p>
<p><a data-ref="sc114, ms35Y9_285"><i>» Yattha kusalā dhammā uppajjissanti tattha abyākatā dhammā uppajjissantīti? Āmantā.</i></a></p>
<p><a data-ref="sc115, ms35Y9_286"><i>« Yattha vā pana abyākatā dhammā uppajjissanti tattha kusalā dhammā uppajjissantīti?</i></a></p>
<p><a data-ref="sc116, ms35Y9_287"><i>Asaññasatte tattha abyākatā dhammā uppajjissanti, no ca tattha kusalā dhammā uppajjissanti. Catuvokāre pañcavokāre tattha abyākatā ca dhammā uppajjissanti kusalā ca dhammā uppajjissanti.</i></a></p>
<p><a data-ref="sc117, ms35Y9_288, msdiv60"><i>» Yattha akusalā dhammā uppajjissanti tattha abyākatā dhammā uppajjissantīti? Āmantā.</i></a></p>
<p><a data-ref="sc118, ms35Y9_289"><i>« Yattha vā pana abyākatā dhammā uppajjissanti tattha akusalā dhammā uppajjissantīti?</i></a></p>
<p><a data-ref="sc119, ms35Y9_290"><i>Asaññasatte tattha abyākatā dhammā uppajjissanti, no ca tattha akusalā dhammā uppajjissanti. Catuvokāre pañcavokāre tattha abyākatā ca dhammā uppajjissanti akusalā ca dhammā uppajjissanti.</i></a></p>
<h3><a><i>9.2.1.3.3. Anulomapuggalokāsa</i></a></h3>
<p><a data-ref="sc120, ms35Y9_291, msdiv61"><i>» Yassa yattha kusalā dhammā uppajjissanti tassa tattha akusalā dhammā uppajjissantīti?</i></a></p>
<p><a data-ref="sc121, ms35Y9_292"><i>Yassa cittassa anantarā aggamaggaṃ paṭilabhissanti tesaṃ tattha kusalā dhammā uppajjissanti, no ca tesaṃ tattha akusalā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjissanti akusalā ca dhammā uppajjissanti.</i></a></p>
<p><a data-ref="sc122, ms35Y9_293"><i>« Yassa vā pana yattha akusalā dhammā uppajjissanti tassa tattha kusalā dhammā uppajjissantīti? Āmantā.</i></a></p>
<p><a data-ref="sc123, ms35Y9_294"><i>» Yassa yattha kusalā dhammā uppajjissanti tassa tattha abyākatā dhammā uppajjissantīti? Āmantā.</i></a></p>
<p><a data-ref="sc124, ms35Y9_295"><i>« Yassa vā pana yattha abyākatā dhammā uppajjissanti tassa tattha kusalā dhammā uppajjissantīti?</i></a></p>
<p><a data-ref="sc125, ms35Y9_296"><i>Aggamaggasamaṅgīnaṃ arahantānaṃ asaññasattānaṃ tesaṃ tattha abyākatā dhammā uppajjissanti, no ca tesaṃ tattha kusalā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti kusalā ca dhammā uppajjissanti.</i></a></p>
<p><a data-ref="sc126, ms35Y9_297, msdiv62"><i>» Yassa yattha akusalā dhammā uppajjissanti tassa tattha abyākatā dhammā uppajjissantīti? Āmantā.</i></a></p>
<p><a data-ref="sc127, ms35Y9_298"><i>« Yassa vā pana yattha abyākatā dhammā uppajjissanti tassa tattha akusalā dhammā uppajjissantīti?</i></a></p>
<p><a data-ref="sc128, ms35Y9_299"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti asaññasattānaṃ tesaṃ tattha abyākatā dhammā uppajjissanti, no ca tesaṃ tattha akusalā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti akusalā ca dhammā uppajjissanti.</i></a></p>
<h3><a><i>9.2.1.3.4. Paccanīkapuggala</i></a></h3>
<p><a data-ref="sc129, ms35Y9_300, msdiv63"><i>» Yassa kusalā dhammā na uppajjissanti tassa akusalā dhammā na uppajjissantīti? Āmantā.</i></a></p>
<p><a data-ref="sc130, ms35Y9_301"><i>« Yassa vā pana akusalā dhammā na uppajjissanti tassa kusalā dhammā na uppajjissantīti?</i></a></p>
<p><a data-ref="sc131, ms35Y9_302"><i>Yassa cittassa anantarā aggamaggaṃ paṭilabhissanti tesaṃ akusalā dhammā na uppajjissanti, no ca tesaṃ kusalā dhammā na uppajjissanti. Aggamaggasamaṅgīnaṃ arahantānaṃ tesaṃ akusalā ca dhammā na uppajjissanti kusalā ca dhammā na uppajjissanti.</i></a></p>
<p><a data-ref="sc132, pts-vp-pli2.31, ms35Y9_303"><i>» Yassa kusalā dhammā na uppajjissanti tassa abyākatā dhammā na uppajjissantīti?</i></a></p>
<p><a data-ref="sc133, ms35Y9_304"><i>Aggamaggasamaṅgīnaṃ arahantānaṃ tesaṃ kusalā dhammā na uppajjissanti, no ca tesaṃ abyākatā dhammā na uppajjissanti. Pacchimacittasamaṅgīnaṃ tesaṃ kusalā ca dhammā na uppajjissanti abyākatā ca dhammā na uppajjissanti.</i></a></p>
<p><a data-ref="sc134, ms35Y9_305"><i>« Yassa vā pana abyākatā dhammā na uppajjissanti tassa kusalā dhammā na uppajjissantīti? Āmantā.</i></a></p>
<p><a data-ref="sc135, ms35Y9_306, msdiv64"><i>» Yassa akusalā dhammā na uppajjissanti tassa abyākatā dhammā na uppajjissantīti?</i></a></p>
<p><a data-ref="sc136, ms35Y9_307"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ akusalā dhammā na uppajjissanti, no ca tesaṃ abyākatā dhammā na uppajjissanti. Pacchimacittasamaṅgīnaṃ tesaṃ akusalā ca dhammā na uppajjissanti abyākatā ca dhammā na uppajjissanti.</i></a></p>
<p><a data-ref="sc137, ms35Y9_308"><i>« Yassa vā pana abyākatā dhammā na uppajjissanti tassa akusalā dhammā na uppajjissantīti? Āmantā.</i></a></p>
<h3><a><i>9.2.1.3.5. Paccanīkaokāsa</i></a></h3>
<p><a data-ref="sc138, ms35Y9_309, msdiv65"><i>» Yattha kusalā dhammā na uppajjissanti tattha akusalā dhammā na uppajjissantīti? Āmantā.</i></a></p>
<p><a data-ref="sc139, ms35Y9_310"><i>« Yattha vā pana akusalā dhammā na uppajjissanti tattha kusalā dhammā na uppajjissantīti? Āmantā.</i></a></p>
<p><a data-ref="sc140, ms35Y9_311"><i>» Yattha kusalā dhammā na uppajjissanti tattha abyākatā dhammā na uppajjissantīti? Uppajjissanti.</i></a></p>
<p><a data-ref="sc141, ms35Y9_312"><i>« Yattha vā pana abyākatā dhammā na uppajjissanti tattha kusalā dhammā na uppajjissantīti? Natthi.</i></a></p>
<p><a data-ref="sc142, ms35Y9_313, msdiv66"><i>» Yattha akusalā dhammā na uppajjissanti tattha abyākatā dhammā na uppajjissantīti? Uppajjissanti.</i></a></p>
<p><a data-ref="sc143, ms35Y9_314"><i>« Yattha vā pana abyākatā dhammā na uppajjissanti tattha akusalā dhammā na uppajjissantīti? Natthi.</i></a></p>
<h3><a><i>9.2.1.3.6. Paccanīkapuggalokāsa</i></a></h3>
<p><a data-ref="sc144, ms35Y9_315, msdiv67"><i>» Yassa yattha kusalā dhammā na uppajjissanti tassa tattha akusalā dhammā na uppajjissantīti? Āmantā.</i></a></p>
<p><a data-ref="sc145, ms35Y9_316"><i>« Yassa vā pana yattha akusalā dhammā na uppajjissanti tassa tattha kusalā dhammā na uppajjissantīti?</i></a></p>
<p><a data-ref="sc146, ms35Y9_317"><i>Yassa cittassa anantarā aggamaggaṃ paṭilabhissanti tesaṃ tattha akusalā dhammā na uppajjissanti, no ca tesaṃ tattha kusalā dhammā na uppajjissanti. Aggamaggasamaṅgīnaṃ arahantānaṃ asaññasattānaṃ tesaṃ tattha akusalā ca dhammā na uppajjissanti kusalā ca dhammā na uppajjissanti.</i></a></p>
<p><a data-ref="sc147, ms35Y9_318"><i>» Yassa yattha kusalā dhammā na uppajjissanti tassa tattha abyākatā dhammā na uppajjissantīti?</i></a></p>
<p><a data-ref="sc148, ms35Y9_319"><i>Aggamaggasamaṅgīnaṃ arahantānaṃ asaññasattānaṃ tesaṃ tattha kusalā dhammā na uppajjissanti, no ca tesaṃ tattha abyākatā dhammā na uppajjissanti. Pacchimacittasamaṅgīnaṃ tesaṃ tattha kusalā ca dhammā na uppajjissanti abyākatā ca dhammā na uppajjissanti.</i></a></p>
<p><a data-ref="sc149, ms35Y9_320"><i>« Yassa vā pana yattha abyākatā dhammā na uppajjissanti tassa tattha kusalā dhammā na uppajjissantīti? Āmantā.</i></a></p>
<p><a data-ref="sc150, ms35Y9_321, msdiv68"><i>» Yassa yattha akusalā dhammā na uppajjissanti tassa tattha abyākatā dhammā na uppajjissantīti?</i></a></p>
<p><a data-ref="sc151, ms35Y9_322"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti asaññasattānaṃ tesaṃ tattha akusalā dhammā na uppajjissanti, no ca tesaṃ tattha abyākatā dhammā na uppajjissanti. Pacchimacittasamaṅgīnaṃ tesaṃ tattha akusalā ca dhammā na uppajjissanti abyākatā ca dhammā na uppajjissanti.</i></a></p>
<p><a data-ref="sc152, ms35Y9_323"><i>« Yassa vā pana yattha abyākatā dhammā na uppajjissanti tassa tattha akusalā dhammā na uppajjissantīti? Āmantā.</i></a></p>
<h2><a><i>9.2.1.4. Paccuppannātītavāra</i></a></h2>
<h3><a><i>9.2.1.4.1. Anulomapuggala</i></a></h3>
<p><a data-ref="sc153, pts-vp-pli2.32, ms35Y9_324, msdiv69"><i>» Yassa kusalā dhammā uppajjanti tassa akusalā dhammā uppajjitthāti? Āmantā.</i></a></p>
<p><a data-ref="sc154, ms35Y9_325"><i>« Yassa vā pana akusalā dhammā uppajjittha tassa kusalā dhammā uppajjantīti?</i></a></p>
<p><a data-ref="sc155, ms35Y9_326"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā uppajjittha, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ akusalā ca dhammā uppajjittha kusalā ca dhammā uppajjanti.</i></a></p>
<p><a data-ref="sc156, ms35Y9_327"><i>» Yassa kusalā dhammā uppajjanti tassa abyākatā dhammā uppajjitthāti? Āmantā.</i></a></p>
<p><a data-ref="sc157, ms35Y9_328"><i>« Yassa vā pana abyākatā dhammā uppajjittha tassa kusalā dhammā uppajjantīti?</i></a></p>
<p><a data-ref="sc158, ms35Y9_329"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjittha, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ abyākatā ca dhammā uppajjittha kusalā ca dhammā uppajjanti.</i></a></p>
<p><a data-ref="sc159, ms35Y9_330, msdiv70"><i>» Yassa akusalā dhammā uppajjanti tassa abyākatā dhammā uppajjitthāti? Āmantā.</i></a></p>
<p><a data-ref="sc160, ms35Y9_331"><i>« Yassa vā pana abyākatā dhammā uppajjittha tassa akusalā dhammā uppajjantīti?</i></a></p>
<p><a data-ref="sc161, ms35Y9_332"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjittha, no ca tesaṃ akusalā dhammā uppajjanti. Akusalānaṃ uppādakkhaṇe tesaṃ abyākatā ca dhammā uppajjittha akusalā ca dhammā uppajjanti.</i></a></p>
<h3><a><i>9.2.1.4.2. Anulomaokāsa</i></a></h3>
<p><a data-ref="sc162, ms35Y9_333, msdiv71"><i>» Yattha kusalā dhammā uppajjanti tattha akusalā dhammā uppajjitthāti? …pe….</i></a></p>
<h3><a><i>9.2.1.4.3. Anulomapuggalokāsa</i></a></h3>
<p><a data-ref="sc163, ms35Y9_334, msdiv72"><i>» Yassa yattha kusalā dhammā uppajjanti tassa tattha akusalā dhammā uppajjitthāti? Āmantā.</i></a></p>
<p><a data-ref="sc164, ms35Y9_335"><i>« Yassa vā pana yattha akusalā dhammā uppajjittha tassa tattha kusalā dhammā uppajjantīti?</i></a></p>
<p><a data-ref="sc165, ms35Y9_336"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha akusalā dhammā uppajjittha, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha akusalā ca dhammā uppajjittha kusalā ca dhammā uppajjanti.</i></a></p>
<p><a data-ref="sc166, ms35Y9_337"><i>» Yassa yattha kusalā dhammā uppajjanti tassa tattha abyākatā dhammā uppajjitthāti? Āmantā.</i></a></p>
<p><a data-ref="sc167, ms35Y9_338"><i>« Yassa vā pana yattha abyākatā dhammā uppajjittha tassa tattha kusalā dhammā uppajjantīti?</i></a></p>
<p><a data-ref="sc168, ms35Y9_339"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjittha, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha abyākatā ca dhammā uppajjittha kusalā ca dhammā uppajjanti.</i></a></p>
<p><a data-ref="sc169, ms35Y9_340, msdiv73"><i>» Yassa yattha akusalā dhammā uppajjanti tassa tattha abyākatā dhammā uppajjitthāti? Āmantā.</i></a></p>
<p><a data-ref="sc170, ms35Y9_341"><i>« Yassa vā pana yattha abyākatā dhammā uppajjittha tassa tattha akusalā dhammā uppajjantīti?</i></a></p>
<p><a data-ref="sc171, ms35Y9_342"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjittha, no ca tesaṃ tattha akusalā dhammā uppajjanti. Akusalānaṃ uppādakkhaṇe tesaṃ tattha abyākatā ca dhammā uppajjittha akusalā ca dhammā uppajjanti.</i></a></p>
<h3><a><i>9.2.1.4.4. Paccanīkapuggala</i></a></h3>
<p><a data-ref="sc172, ms35Y9_343, msdiv74"><i>» Yassa kusalā dhammā na uppajjanti tassa akusalā dhammā na uppajjitthāti? Uppajjittha.</i></a></p>
<p><a data-ref="sc173, ms35Y9_344"><i>« Yassa vā pana akusalā dhammā na uppajjittha tassa kusalā dhammā na uppajjantīti? Natthi.</i></a></p>
<p><a data-ref="sc174, ms35Y9_345"><i>» Yassa kusalā dhammā na uppajjanti tassa abyākatā dhammā na uppajjitthāti? Uppajjittha.</i></a></p>
<p><a data-ref="sc175, ms35Y9_346"><i>« Yassa vā pana abyākatā dhammā na uppajjittha tassa kusalā dhammā na uppajjantīti? Natthi.</i></a></p>
<p><a data-ref="sc176, ms35Y9_347, msdiv75"><i>» Yassa akusalā dhammā na uppajjanti tassa abyākatā dhammā na uppajjitthāti? Uppajjittha.</i></a></p>
<p><a data-ref="sc177, ms35Y9_348"><i>« Yassa vā pana abyākatā dhammā na uppajjittha tassa akusalā dhammā na uppajjantīti? Natthi.</i></a></p>
<h3><a><i>9.2.1.4.5. Paccanīkaokāsa</i></a></h3>
<p><a data-ref="sc178, ms35Y9_349, msdiv76"><i>» Yattha kusalā dhammā na uppajjanti tattha akusalā dhammā na uppajjitthāti? …pe….</i></a></p>
<h3><a><i>9.2.1.4.6. Paccanīkapuggalokāsa</i></a></h3>
<p><a data-ref="sc179, ms35Y9_350, msdiv77"><i>» Yassa yattha kusalā dhammā na uppajjanti tassa tattha akusalā dhammā na uppajjitthāti?</i></a></p>
<p><a data-ref="sc180, pts-vp-pli2.33, ms35Y9_351"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjittha. Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjittha.</i></a></p>
<p><a data-ref="sc181, ms35Y9_352"><i>« Yassa vā pana yattha akusalā dhammā na uppajjittha tassa tattha kusalā dhammā na uppajjantīti? Āmantā.</i></a></p>
<p><a data-ref="sc182, ms35Y9_353"><i>» Yassa yattha kusalā dhammā na uppajjanti tassa tattha abyākatā dhammā na uppajjitthāti?</i></a></p>
<p><a data-ref="sc183, ms35Y9_354"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjittha. Suddhāvāsaṃ upapajjantānaṃ tesaṃ tattha kusalā ca dhammā na uppajjanti abyākatā ca dhammā na uppajjittha.</i></a></p>
<p><a data-ref="sc184, ms35Y9_355"><i>« Yassa vā pana yattha abyākatā dhammā na uppajjittha tassa tattha kusalā dhammā na uppajjantīti? Āmantā.</i></a></p>
<p><a data-ref="sc185, ms35Y9_356, msdiv78"><i>» Yassa yattha akusalā dhammā na uppajjanti tassa tattha abyākatā dhammā na uppajjitthāti?</i></a></p>
<p><a data-ref="sc186, ms35Y9_357"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjittha. Suddhāvāsaṃ upapajjantānaṃ tesaṃ tattha akusalā ca dhammā na uppajjanti abyākatā ca dhammā na uppajjittha.</i></a></p>
<p><a data-ref="sc187, ms35Y9_358"><i>« Yassa vā pana yattha abyākatā dhammā na uppajjittha tassa tattha akusalā dhammā na uppajjantīti? Āmantā.</i></a></p>
<h2><a><i>9.2.1.5. Paccuppannānāgatavāra</i></a></h2>
<h3><a><i>9.2.1.5.1. Anulomapuggala</i></a></h3>
<p><a data-ref="sc188, ms35Y9_359, msdiv79"><i>» Yassa kusalā dhammā uppajjanti tassa akusalā dhammā uppajjissantīti?</i></a></p>
<p><a data-ref="sc189, ms35Y9_360"><i>Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ kusalā dhammā uppajjanti, no ca tesaṃ akusalā dhammā uppajjissanti. Itaresaṃ kusalānaṃ uppādakkhaṇe tesaṃ kusalā ca dhammā uppajjanti akusalā ca dhammā uppajjissanti.</i></a></p>
<p><a data-ref="sc190, ms35Y9_361"><i>« Yassa vā pana akusalā dhammā uppajjissanti tassa kusalā dhammā uppajjantīti?</i></a></p>
<p><a data-ref="sc191, ms35Y9_362"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā uppajjissanti, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ akusalā ca dhammā uppajjissanti kusalā ca dhammā uppajjanti.</i></a></p>
<p><a data-ref="sc192, ms35Y9_363"><i>» Yassa kusalā dhammā uppajjanti tassa abyākatā dhammā uppajjissantīti? Āmantā.</i></a></p>
<p><a data-ref="sc193, ms35Y9_364"><i>« Yassa vā pana abyākatā dhammā uppajjissanti tassa kusalā dhammā uppajjantīti?</i></a></p>
<p><a data-ref="sc194, ms35Y9_365"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjissanti, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ abyākatā ca dhammā uppajjissanti kusalā ca dhammā uppajjanti.</i></a></p>
<p><a data-ref="sc195, ms35Y9_366, msdiv80"><i>» Yassa akusalā dhammā uppajjanti tassa abyākatā dhammā uppajjissantīti? Āmantā.</i></a></p>
<p><a data-ref="sc196, ms35Y9_367"><i>« Yassa vā pana abyākatā dhammā uppajjissanti tassa akusalā dhammā uppajjantīti?</i></a></p>
<p><a data-ref="sc197, ms35Y9_368"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjissanti, no ca tesaṃ akusalā dhammā uppajjanti. Akusalānaṃ uppādakkhaṇe tesaṃ abyākatā ca dhammā uppajjissanti akusalā ca dhammā uppajjanti.</i></a></p>
<h3><a><i>9.2.1.5.2. Anulomaokāsa</i></a></h3>
<p><a data-ref="sc198, ms35Y9_369, msdiv81"><i>» Yattha kusalā dhammā uppajjanti tattha akusalā dhammā uppajjissantīti? …pe….</i></a></p>
<h3><a><i>9.2.1.5.3. Anulomapuggalokāsa</i></a></h3>
<p><a data-ref="sc199, pts-vp-pli2.34, ms35Y9_370, msdiv82"><i>» Yassa yattha kusalā dhammā uppajjanti tassa tattha akusalā dhammā uppajjissantīti?</i></a></p>
<p><a data-ref="sc200, ms35Y9_371"><i>Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ tattha kusalā dhammā uppajjanti, no ca tesaṃ tattha akusalā dhammā uppajjissanti. Itaresaṃ kusalānaṃ uppādakkhaṇe tesaṃ tattha kusalā ca dhammā uppajjanti akusalā ca dhammā uppajjissanti.</i></a></p>
<p><a data-ref="sc201, ms35Y9_372"><i>« Yassa vā pana yattha akusalā dhammā uppajjissanti tassa tattha kusalā dhammā uppajjantīti?</i></a></p>
<p><a data-ref="sc202, ms35Y9_373"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha akusalā dhammā uppajjissanti, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha akusalā ca dhammā uppajjissanti kusalā ca dhammā uppajjanti.</i></a></p>
<p><a data-ref="sc203, ms35Y9_374"><i>» Yassa yattha kusalā dhammā uppajjanti tassa tattha abyākatā dhammā uppajjissantīti? Āmantā.</i></a></p>
<p><a data-ref="sc204, ms35Y9_375"><i>« Yassa vā pana yattha abyākatā dhammā uppajjissanti tassa tattha kusalā dhammā uppajjantīti?</i></a></p>
<p><a data-ref="sc205, ms35Y9_376"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjissanti, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha abyākatā ca dhammā uppajjissanti kusalā ca dhammā uppajjanti.</i></a></p>
<p><a data-ref="sc206, ms35Y9_377, msdiv83"><i>» Yassa yattha akusalā dhammā uppajjanti tassa tattha abyākatā dhammā uppajjissantīti? Āmantā.</i></a></p>
<p><a data-ref="sc207, ms35Y9_378"><i>« Yassa vā pana yattha abyākatā dhammā uppajjissanti tassa tattha akusalā dhammā uppajjantīti?</i></a></p>
<p><a data-ref="sc208, ms35Y9_379"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjissanti, no ca tesaṃ tattha akusalā dhammā uppajjanti. Akusalānaṃ uppādakkhaṇe tesaṃ tattha abyākatā ca dhammā uppajjissanti akusalā ca dhammā uppajjanti.</i></a></p>
<h3><a><i>9.2.1.5.4. Paccanīkapuggala</i></a></h3>
<p><a data-ref="sc209, ms35Y9_380, msdiv84"><i>» Yassa kusalā dhammā na uppajjanti tassa akusalā dhammā na uppajjissantīti?</i></a></p>
<p><a data-ref="sc210, ms35Y9_381"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā dhammā na uppajjanti, no ca tesaṃ akusalā dhammā na uppajjissanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ kusalā ca dhammā na uppajjanti akusalā ca dhammā na uppajjissanti.</i></a></p>
<p><a data-ref="sc211, ms35Y9_382"><i>« Yassa vā pana akusalā dhammā na uppajjissanti tassa kusalā dhammā na uppajjantīti?</i></a></p>
<p><a data-ref="sc212, pts-vp-pli2.35, ms35Y9_383"><i>Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ akusalā dhammā na uppajjissanti, no ca tesaṃ kusalā dhammā na uppajjanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ akusalā ca dhammā na uppajjissanti kusalā ca dhammā na uppajjanti.</i></a></p>
<p><a data-ref="sc213, ms35Y9_384"><i>» Yassa kusalā dhammā na uppajjanti tassa abyākatā dhammā na uppajjissantīti?</i></a></p>
<p><a data-ref="sc214, ms35Y9_385"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā dhammā na uppajjanti, no ca tesaṃ abyākatā dhammā na uppajjissanti. Pacchimacittasamaṅgīnaṃ tesaṃ kusalā ca dhammā na uppajjanti abyākatā ca dhammā na uppajjissanti.</i></a></p>
<p><a data-ref="sc215, ms35Y9_386"><i>« Yassa vā pana abyākatā dhammā na uppajjissanti tassa kusalā dhammā na uppajjantīti? Āmantā.</i></a></p>
<p><a data-ref="sc216, ms35Y9_387, msdiv85"><i>» Yassa akusalā dhammā na uppajjanti tassa abyākatā dhammā na uppajjissantīti?</i></a></p>
<p><a data-ref="sc217, ms35Y9_388"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā na uppajjanti, no ca tesaṃ abyākatā dhammā na uppajjissanti. Pacchimacittasamaṅgīnaṃ tesaṃ akusalā ca dhammā na uppajjanti abyākatā ca dhammā na uppajjissanti.</i></a></p>
<p><a data-ref="sc218, ms35Y9_389"><i>« Yassa vā pana abyākatā dhammā na uppajjissanti tassa akusalā dhammā na uppajjantīti? Āmantā.</i></a></p>
<h3><a><i>9.2.1.5.5. Paccanīkaokāsa</i></a></h3>
<p><a data-ref="sc219, ms35Y9_390, msdiv86"><i>» Yattha kusalā dhammā na uppajjanti tattha akusalā dhammā na uppajjissantīti? …pe….</i></a></p>
<h3><a><i>9.2.1.5.6. Paccanīkapuggalokāsa</i></a></h3>
<p><a data-ref="sc220, ms35Y9_391, msdiv87"><i>» Yassa yattha kusalā dhammā na uppajjanti tassa tattha akusalā dhammā na uppajjissantīti?</i></a></p>
<p><a data-ref="sc221, ms35Y9_392"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjissanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjissanti.</i></a></p>
<p><a data-ref="sc222, ms35Y9_393"><i>« Yassa vā pana yattha akusalā dhammā na uppajjissanti tassa tattha kusalā dhammā na uppajjantīti?</i></a></p>
<p><a data-ref="sc223, ms35Y9_394"><i>Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ tattha akusalā dhammā na uppajjissanti, no ca tesaṃ tattha kusalā dhammā na uppajjanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe asaññasattānaṃ tesaṃ tattha akusalā ca dhammā na uppajjissanti kusalā ca dhammā na uppajjanti.</i></a></p>
<p><a data-ref="sc224, ms35Y9_395"><i>» Yassa yattha kusalā dhammā na uppajjanti tassa tattha abyākatā dhammā na uppajjissantīti?</i></a></p>
<p><a data-ref="sc225, ms35Y9_396"><i>Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjissanti. Pacchimacittasamaṅgīnaṃ tesaṃ tattha kusalā ca dhammā na uppajjanti abyākatā ca dhammā na uppajjissanti.</i></a></p>
<p><a data-ref="sc226, ms35Y9_397"><i>« Yassa vā pana yattha abyākatā dhammā na uppajjissanti tassa tattha kusalā dhammā na uppajjantīti? Āmantā.</i></a></p>
<p><a data-ref="sc227, ms35Y9_398, msdiv88"><i>» Yassa yattha akusalā dhammā na uppajjanti tassa tattha abyākatā dhammā na uppajjissantīti?</i></a></p>
<p><a data-ref="sc228, ms35Y9_399"><i>Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjissanti. Pacchimacittasamaṅgīnaṃ tesaṃ tattha akusalā ca dhammā na uppajjanti abyākatā ca dhammā na uppajjissanti.</i></a></p>
<p><a data-ref="sc229, ms35Y9_400"><i>« Yassa vā pana yattha abyākatā dhammā na uppajjissanti tassa tattha akusalā dhammā na uppajjantīti? Āmantā.</i></a></p>
<h2><a><i>9.2.1.6. Atītānāgatavāra</i></a></h2>
<h3><a><i>9.2.1.6.1. Anulomapuggala</i></a></h3>
<p><a data-ref="sc230, pts-vp-pli2.36, ms35Y9_401, msdiv89"><i>» Yassa kusalā dhammā uppajjittha tassa akusalā dhammā uppajjissantīti?</i></a></p>
<p><a data-ref="sc231, ms35Y9_402"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ kusalā dhammā uppajjittha, no ca tesaṃ akusalā dhammā uppajjissanti. Itaresaṃ tesaṃ kusalā ca dhammā uppajjittha akusalā ca dhammā uppajjissanti.</i></a></p>
<p><a data-ref="sc232, ms35Y9_403"><i>« Yassa vā pana akusalā dhammā uppajjissanti tassa kusalā dhammā uppajjitthāti? Āmantā.</i></a></p>
<p><a data-ref="sc233, ms35Y9_404"><i>» Yassa kusalā dhammā uppajjittha tassa abyākatā dhammā uppajjissantīti?</i></a></p>
<p><a data-ref="sc234, ms35Y9_405"><i>Pacchimacittasamaṅgīnaṃ tesaṃ kusalā dhammā uppajjittha, no ca tesaṃ abyākatā dhammā uppajjissanti. Itaresaṃ tesaṃ kusalā ca dhammā uppajjittha abyākatā ca dhammā uppajjissanti.</i></a></p>
<p><a data-ref="sc235, ms35Y9_406"><i>« Yassa vā pana abyākatā dhammā uppajjissanti tassa kusalā dhammā uppajjitthāti? Āmantā.</i></a></p>
<p><a data-ref="sc236, ms35Y9_407, msdiv90"><i>» Yassa akusalā dhammā uppajjittha tassa abyākatā dhammā uppajjissantīti?</i></a></p>
<p><a data-ref="sc237, ms35Y9_408"><i>Pacchimacittasamaṅgīnaṃ tesaṃ akusalā dhammā uppajjittha, no ca tesaṃ abyākatā dhammā uppajjissanti. Itaresaṃ tesaṃ akusalā ca dhammā uppajjittha abyākatā ca dhammā uppajjissanti.</i></a></p>
<p><a data-ref="sc238, ms35Y9_409"><i>« Yassa vā pana abyākatā dhammā uppajjissanti tassa akusalā dhammā uppajjitthāti? Āmantā.</i></a></p>
<h3><a><i>9.2.1.6.2. Anulomaokāsa</i></a></h3>
<p><a data-ref="sc239, ms35Y9_410, msdiv91"><i>Yattha kusalā dhammā uppajjittha tattha akusalā dhammā uppajjissantīti? …pe….</i></a></p>
<h3><a><i>9.2.1.6.3. Anulomapuggalokāsa</i></a></h3>
<p><a data-ref="sc240, ms35Y9_411, msdiv92"><i>» Yassa yattha kusalā dhammā uppajjittha tassa tattha akusalā dhammā uppajjissantīti?</i></a></p>
<p><a data-ref="sc241, ms35Y9_412"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ tattha kusalā dhammā uppajjittha, no ca tesaṃ tattha akusalā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjittha akusalā ca dhammā uppajjissanti.</i></a></p>
<p><a data-ref="sc242, ms35Y9_413"><i>« Yassa vā pana yattha akusalā dhammā uppajjissanti tassa tattha kusalā dhammā uppajjitthāti?</i></a></p>
<p><a data-ref="sc243, ms35Y9_414"><i>Suddhāvāsānaṃ dutiye citte vattamāne tesaṃ tattha akusalā dhammā uppajjissanti, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjissanti kusalā ca dhammā uppajjittha.</i></a></p>
<p><a data-ref="sc244, ms35Y9_415"><i>» Yassa yattha kusalā dhammā uppajjittha tassa tattha abyākatā dhammā uppajjissantīti?</i></a></p>
<p><a data-ref="sc245, ms35Y9_416"><i>Pacchimacittasamaṅgīnaṃ tesaṃ tattha kusalā dhammā uppajjittha, no ca tesaṃ tattha abyākatā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjittha abyākatā ca dhammā uppajjissanti.</i></a></p>
<p><a data-ref="sc246, ms35Y9_417"><i>« Yassa vā pana yattha abyākatā dhammā uppajjissanti tassa tattha kusalā dhammā uppajjitthāti?</i></a></p>
<p><a data-ref="sc247, pts-vp-pli2.37, ms35Y9_418"><i>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjissanti, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti kusalā ca dhammā uppajjittha.</i></a></p>
<p><a data-ref="sc248, ms35Y9_419, msdiv93"><i>» Yassa yattha akusalā dhammā uppajjittha tassa tattha abyākatā dhammā uppajjissantīti?</i></a></p>
<p><a data-ref="sc249, ms35Y9_420"><i>Pacchimacittasamaṅgīnaṃ tesaṃ tattha akusalā dhammā uppajjittha, no ca tesaṃ tattha abyākatā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjittha abyākatā ca dhammā uppajjissanti.</i></a></p>
<p><a data-ref="sc250, ms35Y9_421"><i>« Yassa vā pana yattha abyākatā dhammā uppajjissanti tassa tattha akusalā dhammā uppajjitthāti?</i></a></p>
<p><a data-ref="sc251, ms35Y9_422"><i>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjissanti, no ca tesaṃ tattha akusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti akusalā ca dhammā uppajjittha.</i></a></p>
<h3><a><i>9.2.1.6.4. Paccanīkapuggala</i></a></h3>
<p><a data-ref="sc252, ms35Y9_423, msdiv94"><i>» Yassa kusalā dhammā na uppajjittha tassa akusalā dhammā na uppajjissantīti? Natthi.</i></a></p>
<p><a data-ref="sc253, ms35Y9_424"><i>« Yassa vā pana akusalā dhammā na uppajjissanti tassa kusalā dhammā na uppajjitthāti? Uppajjittha.</i></a></p>
<p><a data-ref="sc254, ms35Y9_425"><i>» Yassa kusalā dhammā na uppajjittha tassa abyākatā dhammā na uppajjissantīti? Natthi.</i></a></p>
<p><a data-ref="sc255, ms35Y9_426"><i>« Yassa vā pana abyākatā dhammā na uppajjissanti tassa kusalā dhammā na uppajjitthāti? Uppajjittha.</i></a></p>
<p><a data-ref="sc256, ms35Y9_427, msdiv95"><i>» Yassa akusalā dhammā na uppajjittha tassa abyākatā dhammā na uppajjissantīti? Natthi.</i></a></p>
<p><a data-ref="sc257, ms35Y9_428"><i>« Yassa vā pana abyākatā dhammā na uppajjissanti tassa akusalā dhammā na uppajjitthāti? Uppajjittha.</i></a></p>
<h3><a><i>9.2.1.6.5. Paccanīkaokāsa</i></a></h3>
<p><a data-ref="sc258, ms35Y9_429, msdiv96"><i>Yattha kusalā dhammā na uppajjittha tattha akusalā dhammā na uppajjissantīti? …pe….</i></a></p>
<h3><a><i>9.2.1.6.6. Paccanīkapuggalokāsa</i></a></h3>
<p><a data-ref="sc259, ms35Y9_430, msdiv97"><i>» Yassa yattha kusalā dhammā na uppajjittha tassa tattha akusalā dhammā na uppajjissantīti?</i></a></p>
<p><a data-ref="sc260, ms35Y9_431"><i>Suddhāvāsānaṃ dutiye citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na uppajjissanti. Asaññasattānaṃ tesaṃ tattha kusalā ca dhammā na uppajjittha akusalā ca dhammā na uppajjissanti.</i></a></p>
<p><a data-ref="sc261, ms35Y9_432"><i>« Yassa vā pana yattha akusalā dhammā na uppajjissanti tassa tattha kusalā dhammā na uppajjitthāti?</i></a></p>
<p><a data-ref="sc262, ms35Y9_433"><i>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ tattha akusalā dhammā na uppajjissanti, no ca tesaṃ tattha kusalā dhammā na uppajjittha. Asaññasattānaṃ tesaṃ tattha akusalā ca dhammā na uppajjissanti kusalā ca dhammā na uppajjittha.</i></a></p>
<p><a data-ref="sc263, ms35Y9_434"><i>» Yassa yattha kusalā dhammā na uppajjittha tassa tattha abyākatā dhammā na uppajjissantīti? Uppajjissanti.</i></a></p>
<p><a data-ref="sc264, ms35Y9_435"><i>« Yassa vā pana yattha abyākatā dhammā na uppajjissanti tassa tattha kusalā dhammā na uppajjitthāti? Uppajjittha.</i></a></p>
<p><a data-ref="sc265, ms35Y9_436, msdiv98"><i>» Yassa yattha akusalā dhammā na uppajjittha tassa tattha abyākatā dhammā na uppajjissantīti? Uppajjissanti.</i></a></p>
<p><a data-ref="sc266, ms35Y9_437"><i>« Yassa vā pana yattha abyākatā dhammā na uppajjissanti tassa tattha akusalā dhammā na uppajjitthāti? Uppajjittha.</i></a></p>
<p class="endsutta"><a data-ref="sc267, ms35Y9_438"><i>Uppādavāro.</i></a></p>
</article>
</section>
</div>
</body>
</html>
