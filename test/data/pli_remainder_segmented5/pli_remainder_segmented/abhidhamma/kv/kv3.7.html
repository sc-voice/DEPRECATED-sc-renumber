<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv3.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tatiyavagga</i></a></p>
<h1><a><i>Dibbacakkhukathā</i></a></h1>
</div>
<p><a data-ref="sc1, pts-vp-pli252, ms32Kv_1196, msdiv373"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Maṃsacakkhuṃ dibbacakkhuṃ, dibbacakkhuṃ maṃsacakkhunti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1197"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Yādisaṃ maṃsacakkhuṃ tādisaṃ dibbacakkhuṃ, yādisaṃ dibbacakkhuṃ tādisaṃ maṃsacakkhunti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1198"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Taññeva maṃsacakkhuṃ taṃ dibbacakkhuṃ, taṃ dibbacakkhuṃ taṃ maṃsacakkhunti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1199"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Yādiso maṃsacakkhussa visayo ānubhāvo gocaro tādiso dibbassa cakkhussa visayo ānubhāvo gocaroti?</i></a> <a><i>Na hevaṃ vattabbe …pe….</i></a></p>
<p><a data-var="Upādinnaṃ → upādiṇṇaṃ (sya-all, km, pts-vp-pli1, csp1ed, csp2ed)" data-ref="sc5, ms32Kv_1200"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Upādinnaṃ hutvā anupādinnaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1201"><i>☑ Upādinnaṃ hutvā anupādinnaṃ hotīti?</i></a> <a><i>Āmantā.</i></a> <a><i>Kāmāvacaraṃ hutvā rūpāvacaraṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1202"><i>☑ Kāmāvacaraṃ hutvā rūpāvacaraṃ hotīti?</i></a> <a><i>Āmantā.</i></a> <a><i>Rūpāvacaraṃ hutvā arūpāvacaraṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1203"><i>☑ Rūpāvacaraṃ hutvā arūpāvacaraṃ hotīti?</i></a> <a><i>Āmantā.</i></a> <a><i>Pariyāpannaṃ hutvā apariyāpannaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, pts-vp-pli253, ms32Kv_1204, msdiv374"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Dibbacakkhuṃ dhammupatthaddhaṃ maṃsacakkhuṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1205"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Dibbacakkhuṃ dhammupatthaddhaṃ paññācakkhuṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1206"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Dibbacakkhuṃ dhammupatthaddhaṃ maṃsacakkhuṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1207"><i>☑ Maṃsacakkhuṃ dhammupatthaddhaṃ dibbacakkhuṃ hotīti?</i></a> <a><i>Āmantā.</i></a> <a><i>Dveva cakkhūnīti?</i></a> <a><i>Na hevaṃ vattabbe …pe…</i></a> <a><i>dveva cakkhūnīti?</i></a> <a><i>Āmantā.</i></a> <a><i>Nanu tīṇi cakkhūni vuttāni bhagavatā—</i></a> <a><i>maṃsacakkhuṃ, dibbacakkhuṃ, paññācakkhunti?</i></a> <a><i>Āmantā.</i></a> <a><i>Hañci tīṇi cakkhūni vuttāni bhagavatā—</i></a> <a><i>maṃsacakkhuṃ, dibbacakkhuṃ, paññācakkhuṃ, no ca vata re vattabbe—</i></a> <a><i>“dveva cakkhūnī”ti.</i></a></p>
<p><a data-ref="sc13, ms32Kv_1208"><i>☑ Dveva cakkhūnīti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“tīṇimāni, bhikkhave, cakkhūni.</i></a> <a><i>Katamāni tīṇi?</i></a> <a><i>Maṃsacakkhuṃ, dibbacakkhuṃ, paññācakkhunti—</i></a> <a><i>imāni kho, bhikkhave, tīṇi cakkhūnī”ti.</i></a></p>
<blockquote class="gatha">
<p><a data-ref="sc14, pts-vp-pli254, ms32Kv_1209"><i>“Maṃsacakkhuṃ dibbacakkhuṃ,</i></a><br>
<a><i>Paññācakkhuṃ anuttaraṃ;</i></a><br>
<a><i>Etāni tīṇi cakkhūni,</i></a><br>
<a><i>Akkhāsi purisuttamo.</i></a></p>
<p><a data-ref="sc15, ms32Kv_1210"><i>Maṃsacakkhussa uppādo,</i></a><br>
<a><i>maggo dibbassa cakkhuno;</i></a><br>
<a><i>Yadā ca ñāṇaṃ udapādi,</i></a><br>
<a><i>paññācakkhuṃ anuttaraṃ;</i></a><br>
<a><i>Tassa cakkhussa paṭilābhā,</i></a><br>
<a><i>sabbadukkhā pamuccatī”ti.</i></a></p>
</blockquote>
<p><a data-ref="sc16, ms32Kv_1211"><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“dveva cakkhūnī”ti.</i></a></p>
<p class="endsutta"><a data-ref="ms32Kv_1212"><i>Dibbacakkhukathā niṭṭhitā.</i></a></p>
</article>
</section>
</div>
</body>
</html>
