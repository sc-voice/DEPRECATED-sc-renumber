<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Vitakkavipphārasaddakathā</i></a></h1>
</div>
<p><a data-ref="sc1, pts-vp-pli414, ms32Kv_1907, msdiv563"><i>☑ Sabbaso vitakkayato vicārayato vitakkavipphāro saddoti?</i></a> <a><i>Āmantā.</i></a> <a><i>Sabbaso phusayato phassavipphāro saddo, sabbaso vedayato vedanāvipphāro saddo, sabbaso sañjānato saññāvipphāro saddo, sabbaso cetayato cetanāvipphāro saddo, sabbaso cintayato cittavipphāro saddo, sabbaso sarato sativipphāro saddo, sabbaso pajānato paññāvipphāro saddoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1908"><i>☑ Sabbaso vitakkayato vicārayato vitakkavipphāro saddoti?</i></a> <a><i>Āmantā.</i></a> <a><i>Vitakkavipphāro saddo sotaviññeyyo sotasmiṃ paṭihaññati sotassa āpāthaṃ āgacchatīti?</i></a> <a><i>Na hevaṃ vattabbe …pe….</i></a> <a><i>Nanu vitakkavipphāro saddo na sotaviññeyyo na sotasmiṃ paṭihaññati na sotassa āpāthaṃ āgacchatīti?</i></a> <a><i>Āmantā.</i></a> <a><i>Hañci vitakkavipphāro saddo na sotaviññeyyo na sotasmiṃ paṭihaññati na sotassa āpāthaṃ āgacchati, no ca vata re vattabbe—</i></a> <a><i>“sabbaso vitakkayato vicārayato vitakkavipphāro saddo”ti.</i></a></p>
<p class="endsutta"><a data-ref="ms32Kv_1909"><i>Vitakkavipphārasaddakathā niṭṭhitā.</i></a></p>
</article>
</section>
</div>
</body>
</html>
