<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv11.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekādasamavagga</i></a></p>
<h1><a><i>Samādhikathā</i></a></h1>
</div>
<p><a data-ref="sc1, ms32Kv_2062, msdiv625"><i>☑ Cittasantati samādhīti?</i></a> <a><i>Āmantā.</i></a> <a><i>Atītā cittasantati samādhīti?</i></a> <a><i>Na hevaṃ vattabbe …pe…</i></a> <a><i>cittasantati samādhīti?</i></a> <a><i>Āmantā.</i></a> <a><i>Anāgatā cittasantati samādhīti?</i></a> <a><i>Na hevaṃ vattabbe …pe…</i></a> <a><i>cittasantati samādhīti?</i></a> <a><i>Āmantā.</i></a> <a><i>Nanu atītaṃ niruddhaṃ anāgataṃ ajātanti?</i></a> <a><i>Āmantā.</i></a> <a><i>Hañci atītaṃ niruddhaṃ anāgataṃ ajātaṃ, no ca vata re vattabbe—</i></a> <a><i>“cittasantati samādhī”ti.</i></a></p>
<p><a data-ref="sc2, pts-vp-pli459, ms32Kv_2063, msdiv626"><i>☒ Ekacittakkhaṇiko samādhīti?</i></a> <a><i>Āmantā.</i></a> <a><i>Cakkhuviññāṇasamaṅgī samāpannoti?</i></a> <a><i>Na hevaṃ vattabbe …pe…</i></a> <a><i>sotaviññāṇasamaṅgī …pe…</i></a> <a><i>ghānaviññāṇasamaṅgī …</i></a> <a><i>jivhāviññāṇasamaṅgī …</i></a> <a><i>kāyaviññāṇasamaṅgī …pe…</i></a> <a><i>akusalacittasamaṅgī …pe…</i></a> <a><i>rāgasahagatacittasamaṅgī …pe…</i></a> <a><i>dosasahagatacittasamaṅgī …pe…</i></a> <a><i>mohasahagatacittasamaṅgī …pe…</i></a> <a><i>anottappasahagatacittasamaṅgī samāpannoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2064"><i>☑ Cittasantati samādhīti?</i></a> <a><i>Āmantā.</i></a> <a><i>Akusalacittasantati samādhīti?</i></a> <a><i>Na hevaṃ vattabbe …pe…</i></a> <a><i>rāgasahagatā …pe…</i></a> <a><i>dosasahagatā …pe…</i></a> <a><i>mohasahagatā …pe…</i></a> <a><i>anottappasahagatā cittasantati samādhīti?</i></a> <a><i>Na hevaṃ vattabbe …pe….</i></a></p>
<p><a data-var="rattindivāni → rattandivāni (bj); rattidivāni (mr)" data-ref="sc4, ms32Kv_2065"><i>☒ Na vattabbaṃ—</i></a> <a><i>“cittasantati samādhī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“ahaṃ kho, āvuso nigaṇṭhā, pahomi aniñjamāno kāyena, abhāsamāno vācaṃ, satta rattindivāni ekantasukhaṃ paṭisaṃvedī viharitun”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi cittasantati samādhīti.</i></a></p>
<p class="endsutta"><a data-ref="ms32Kv_2066"><i>Samādhikathā niṭṭhitā.</i></a></p>
</article>
</section>
</div>
</body>
</html>
