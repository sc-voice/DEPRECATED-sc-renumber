<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv13.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Terasamavagga</i></a></p>
<h1><a><i>Dhammataṇhāabyākatātikathā</i></a></h1>
</div>
<p><a data-ref="sc1, pts-vp-pli486, ms32Kv_2184, msdiv676"><i>☑ Dhammataṇhā abyākatāti?</i></a> <a><i>Āmantā.</i></a> <a><i>Vipākābyākatā kiriyābyākatā rūpaṃ nibbānaṃ cakkhāyatanaṃ …pe…</i></a> <a><i>phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2185"><i>☑ Dhammataṇhā abyākatāti?</i></a> <a><i>Āmantā.</i></a> <a><i>Rūpataṇhā abyākatāti?</i></a> <a><i>Na hevaṃ vattabbe …pe…</i></a> <a><i>dhammataṇhā abyākatāti?</i></a> <a><i>Āmantā.</i></a> <a><i>Saddataṇhā …pe…</i></a> <a><i>gandhataṇhā …pe…</i></a> <a><i>rasataṇhā …pe…</i></a> <a><i>phoṭṭhabbataṇhā abyākatāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2186"><i>☑ Rūpataṇhā akusalāti?</i></a> <a><i>Āmantā.</i></a> <a><i>Dhammataṇhā akusalāti?</i></a> <a><i>Na hevaṃ vattabbe …pe…</i></a> <a><i>saddataṇhā …pe…</i></a> <a><i>phoṭṭhabbataṇhā akusalāti?</i></a> <a><i>Āmantā.</i></a> <a><i>Dhammataṇhā akusalāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2187, msdiv677"><i>☑ Dhammataṇhā abyākatāti?</i></a> <a><i>Āmantā.</i></a> <a><i>Nanu taṇhā akusalā vuttā bhagavatāti?</i></a> <a><i>Āmantā.</i></a> <a><i>Hañci taṇhā akusalā vuttā bhagavatā, no ca vata re vattabbe—</i></a> <a><i>“dhammataṇhā abyākatā”ti.</i></a></p>
<p><a data-ref="sc5, ms32Kv_2188"><i>☑ Dhammataṇhā abyākatāti?</i></a> <a><i>Āmantā.</i></a> <a><i>Nanu lobho akusalo vutto bhagavatā, dhammataṇhā lobhoti?</i></a> <a><i>Āmantā.</i></a> <a><i>Hañci lobho akusalo vutto bhagavatā, dhammataṇhā lobho, no ca vata re vattabbe—</i></a> <a><i>“dhammataṇhā abyākatā”ti.</i></a></p>
<p><a data-ref="sc6, pts-vp-pli487, ms32Kv_2189, msdiv678"><i>☑ Dhammataṇhā lobho abyākatoti?</i></a> <a><i>Āmantā.</i></a> <a><i>Rūpataṇhā lobho abyākatoti?</i></a> <a><i>Na hevaṃ vattabbe …pe…</i></a> <a><i>dhammataṇhā lobho abyākatoti?</i></a> <a><i>Āmantā.</i></a> <a><i>Saddataṇhā …pe…</i></a> <a><i>phoṭṭhabbataṇhā lobho abyākatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2190"><i>☑ Rūpataṇhā lobho akusaloti?</i></a> <a><i>Āmantā.</i></a> <a><i>Dhammataṇhā lobho akusaloti?</i></a> <a><i>Na hevaṃ vattabbe …pe…</i></a> <a><i>saddataṇhā …pe…</i></a> <a><i>phoṭṭhabbataṇhā lobho akusaloti?</i></a> <a><i>Āmantā.</i></a> <a><i>Dhammataṇhā lobho akusaloti?</i></a> <a><i>Na hevaṃ vattabbe …pe….</i></a></p>
<p><a data-var="ponobbhavikā → ponobhavikā (bj, pts-vp-pli1)" data-ref="sc8, ms32Kv_2191, msdiv679"><i>☑ Dhammataṇhā abyākatāti?</i></a> <a data-var="nandīrāgasahagatā → nandi … (bj, sya-all, pts-vp-pli1)"><i>Āmantā.</i></a> <a><i>Nanu vuttaṃ bhagavatā—</i></a> <a><i>“yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ—</i></a> <a><i>kāmataṇhā, bhavataṇhā, vibhavataṇhā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“dhammataṇhā abyākatā”ti.</i></a></p>
<p><a data-ref="sc9, ms32Kv_2192, msdiv680"><i>☒ Na vattabbaṃ—</i></a> <a><i>“dhammataṇhā abyākatā”ti?</i></a> <a><i>Āmantā.</i></a> <a><i>Nanu sā dhammataṇhāti?</i></a> <a><i>Āmantā.</i></a> <a><i>Hañci sā dhammataṇhā, tena vata re vattabbe—</i></a> <a><i>“dhammataṇhā abyākatā”ti.</i></a></p>
<p class="endsutta"><a data-ref="ms32Kv_2193"><i>Dhammataṇhā abyākatātikathā niṭṭhitā.</i></a></p>
</article>
</section>
</div>
</body>
</html>
