<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv14.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Cuddasamavagga</i></a></p>
<h1><a><i>Aññoanusayotikathā</i></a></h1>
</div>
<p><a data-ref="sc1, ms32Kv_2242, msdiv700"><i>☑ Añño kāmarāgānusayo aññaṃ kāmarāgapariyuṭṭhānanti?</i></a> <a><i>Āmantā.</i></a> <a><i>Añño kāmarāgo aññaṃ kāmarāgapariyuṭṭhānanti?</i></a> <a><i>Na hevaṃ vattabbe …pe…</i></a> <a><i>sveva kāmarāgo taṃ kāmarāgapariyuṭṭhānanti?</i></a> <a><i>Āmantā.</i></a> <a><i>Sveva kāmarāgānusayo taṃ kāmarāgapariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2243"><i>☑ Añño paṭighānusayo aññaṃ paṭighapariyuṭṭhānanti?</i></a> <a><i>Āmantā.</i></a> <a><i>Aññaṃ paṭighaṃ aññaṃ paṭighapariyuṭṭhānanti?</i></a> <a><i>Na hevaṃ vattabbe …pe…</i></a> <a><i>taññeva paṭighaṃ taṃ paṭighapariyuṭṭhānanti?</i></a> <a><i>Āmantā.</i></a> <a><i>Sveva paṭighānusayo taṃ paṭighapariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2244"><i>☑ Añño mānānusayo aññaṃ mānapariyuṭṭhānanti?</i></a> <a><i>Āmantā.</i></a> <a><i>Añño māno aññaṃ mānapariyuṭṭhānanti?</i></a> <a><i>Na hevaṃ vattabbe …pe…</i></a> <a><i>sveva māno taṃ mānapariyuṭṭhānanti?</i></a> <a><i>Āmantā.</i></a> <a><i>Sveva mānānusayo taṃ mānapariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli500, ms32Kv_2245"><i>☑ Añño diṭṭhānusayo aññaṃ diṭṭhipariyuṭṭhānanti?</i></a> <a><i>Āmantā.</i></a> <a><i>Aññā diṭṭhi aññaṃ diṭṭhipariyuṭṭhānanti?</i></a> <a><i>Na hevaṃ vattabbe …pe…</i></a> <a><i>sāva diṭṭhi taṃ diṭṭhipariyuṭṭhānanti?</i></a> <a><i>Āmantā.</i></a> <a><i>Sveva diṭṭhānusayo taṃ diṭṭhipariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2246"><i>☑ Añño vicikicchānusayo aññaṃ vicikicchāpariyuṭṭhānanti?</i></a> <a><i>Āmantā.</i></a> <a><i>Aññā vicikicchā aññaṃ vicikicchāpariyuṭṭhānanti?</i></a> <a><i>Na hevaṃ vattabbe …pe…</i></a> <a><i>sāva vicikicchā taṃ vicikicchāpariyuṭṭhānanti?</i></a> <a><i>Āmantā.</i></a> <a><i>Sveva vicikicchānusayo taṃ vicikicchāpariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2247"><i>☑ Añño bhavarāgānusayo aññaṃ bhavarāgapariyuṭṭhānanti?</i></a> <a><i>Āmantā.</i></a> <a><i>Añño bhavarāgo aññaṃ bhavarāgapariyuṭṭhānanti?</i></a> <a><i>Na hevaṃ vattabbe …pe…</i></a> <a><i>sveva bhavarāgo taṃ bhavarāgapariyuṭṭhānanti?</i></a> <a><i>Āmantā.</i></a> <a><i>Sveva bhavarāgānusayo taṃ bhavarāgapariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2248"><i>☑ Añño avijjānusayo aññaṃ avijjāpariyuṭṭhānanti?</i></a> <a><i>Āmantā.</i></a> <a><i>Aññā avijjā aññaṃ avijjāpariyuṭṭhānanti?</i></a> <a><i>Na hevaṃ vattabbe …pe…</i></a> <a><i>sāva avijjā taṃ avijjāpariyuṭṭhānanti?</i></a> <a><i>Āmantā.</i></a> <a><i>Sveva avijjānusayo taṃ avijjāpariyuṭṭhānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, pts-vp-pli501, ms32Kv_2249, msdiv701"><i>☒ Na vattabbaṃ—</i></a> <a><i>“añño anusayo aññaṃ pariyuṭṭhānan”ti?</i></a> <a><i>Āmantā.</i></a> <a><i>Puthujjano kusalābyākate citte vattamāne “sānusayo”ti vattabboti?</i></a> <a><i>Āmantā.</i></a> <a><i>“Pariyuṭṭhito”ti vattabboti?</i></a> <a><i>Na hevaṃ vattabbe.</i></a> <a><i>Tena hi añño anusayo aññaṃ pariyuṭṭhānanti.</i></a> <a><i>Puthujjano kusalābyākate citte vattamāne “sarāgo”ti vattabboti?</i></a> <a><i>Āmantā.</i></a> <a><i>“Pariyuṭṭhito”ti vattabboti?</i></a> <a><i>Na hevaṃ vattabbe.</i></a> <a><i>Tena hi añño rāgo aññaṃ pariyuṭṭhānanti.</i></a></p>
<p class="endsutta"><a data-ref="ms32Kv_2250"><i>Añño anusayotikathā niṭṭhitā.</i></a></p>
</article>
</section>
</div>
</body>
</html>
