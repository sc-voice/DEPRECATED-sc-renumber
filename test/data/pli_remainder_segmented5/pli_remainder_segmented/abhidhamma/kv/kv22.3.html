<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv22.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Bāvīsatimavagga</i></a></p>
<h1><a><i>Āneñjakathā</i></a></h1>
</div>
<p><a data-ref="sc1, pts-vp-pli615, ms32Kv_2744, msdiv896"><i>☑ Arahā āneñje ṭhito parinibbāyatīti?</i></a> <a><i>Āmantā.</i></a> <a><i>Nanu arahā pakaticitte ṭhito parinibbāyatīti?</i></a> <a><i>Āmantā.</i></a> <a><i>Hañci arahā pakaticitte ṭhito parinibbāyati, no ca vata re vattabbe—</i></a> <a><i>“arahā āneñje ṭhito parinibbāyatī”ti.</i></a></p>
<p><a data-ref="sc2, ms32Kv_2745"><i>☑ Arahā āneñje ṭhito parinibbāyatīti?</i></a> <a><i>Āmantā.</i></a> <a><i>Arahā kiriyamaye citte ṭhito parinibbāyatīti?</i></a> <a><i>Na hevaṃ vattabbe …pe…</i></a> <a><i>nanu arahā vipākacitte ṭhito parinibbāyatīti?</i></a> <a><i>Āmantā.</i></a> <a><i>Hañci arahā vipākacitte ṭhito parinibbāyati, no ca vata re vattabbe—</i></a> <a><i>“arahā āneñje ṭhito parinibbāyatī”ti.</i></a></p>
<p><a data-ref="sc3, ms32Kv_2746"><i>☑ Arahā āneñje ṭhito parinibbāyatīti?</i></a> <a><i>Āmantā.</i></a> <a><i>Arahā kiriyābyākate citte ṭhito parinibbāyatīti?</i></a> <a><i>Na hevaṃ vattabbe …pe…</i></a> <a><i>nanu arahā vipākābyākate citte ṭhito parinibbāyatīti?</i></a> <a><i>Āmantā.</i></a> <a><i>Hañci arahā vipākābyākate citte ṭhito parinibbāyati, no ca vata re vattabbe—</i></a> <a><i>“arahā āneñje ṭhito parinibbāyatī”ti.</i></a></p>
<p><a data-ref="sc4, ms32Kv_2747"><i>☑ Arahā āneñje ṭhito parinibbāyatīti?</i></a> <a><i>Āmantā.</i></a> <a><i>Nanu bhagavā catutthajjhānā vuṭṭhahitvā samanantarā parinibbutoti?</i></a> <a><i>Āmantā.</i></a> <a><i>Hañci bhagavā catutthajjhānā vuṭṭhahitvā samanantarā parinibbuto, no ca vata re vattabbe—</i></a> <a><i>“arahā āneñje ṭhito parinibbāyatī”ti.</i></a></p>
<p class="endsutta"><a data-ref="ms32Kv_2748"><i>Āneñjakathā niṭṭhitā.</i></a></p>
</article>
</section>
</div>
</body>
</html>
