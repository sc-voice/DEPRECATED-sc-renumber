<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv14.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Cuddasamavagga</i></a></p>
<h1><a><i>Apariyāpannakathā</i></a></h1>
</div>
<p><a data-ref="sc1, pts-vp-pli507, ms32Kv_2270, msdiv709"><i>☑ Diṭṭhigataṃ apariyāpannanti?</i></a> <a><i>Āmantā.</i></a> <a><i>Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2271, msdiv710"><i>☒ Na vattabbaṃ—</i></a> <a><i>“diṭṭhigataṃ apariyāpannan”ti?</i></a> <a><i>Āmantā.</i></a> <a><i>Puthujjano “kāmesu vītarāgo”ti vattabboti?</i></a> <a><i>Āmantā.</i></a> <a><i>“Vigatadiṭṭhiyo”ti vattabboti?</i></a> <a><i>Na hevaṃ vattabbe.</i></a> <a><i>Tena hi diṭṭhigataṃ apariyāpannanti.</i></a></p>
<p class="endsutta"><a data-ref="ms32Kv_2272"><i>Apariyāpannakathā niṭṭhitā.</i></a><br>
<a><i>Cuddasamo vaggo.</i></a></p>
<p class="uddana-intro"><a data-ref="ms32Kv_2273"><i>Tassuddānaṃ</i></a></p>
<p class="uddana"><a data-ref="sc3, ms32Kv_2274"><i>Akusalamūlaṃ paṭisandahati kusalamūlaṃ,</i></a> <a><i>kusalamūlaṃ paṭisandahati akusalamūlaṃ,</i></a> <a><i>saḷāyatanaṃ chaviññāṇakāyā,</i></a> <a><i>ariyarūpaṃ mahābhūtānaṃ upādāya,</i></a> <a><i>sveva anusayo taṃ pariyuṭṭhānaṃ,</i></a> <a><i>pariyuṭṭhānaṃ cittavippayuttaṃ,</i></a> <a><i>yathādhātu taññeva anuseti,</i></a> <a><i>diṭṭhigataṃ abyākataṃ,</i></a> <a><i>diṭṭhigataṃ apariyāpannanti.</i></a></p>
</article>
</section>
</div>
</body>
</html>
