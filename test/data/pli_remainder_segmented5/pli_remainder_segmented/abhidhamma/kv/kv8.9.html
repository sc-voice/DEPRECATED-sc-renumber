<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Rūpaṃkammantikathā</i></a></h1>
</div>
<p><a data-ref="sc1, ms32Kv_1785, msdiv527"><i>☑ Kusalena cittena samuṭṭhitaṃ kāyakammaṃ rūpaṃ kusalanti?</i></a> <a><i>Āmantā.</i></a> <a><i>Sārammaṇaṃ, atthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇaṃ, natthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Āmantā.</i></a> <a><i>Hañci anārammaṇaṃ, natthi tassa āvaṭṭanā …pe… paṇidhīti, no ca vata re vattabbe—</i></a> <a><i>“kusalena cittena samuṭṭhitaṃ kāyakammaṃ rūpaṃ kusalan”ti.</i></a></p>
<p><a data-ref="sc2, pts-vp-pli381, ms32Kv_1786"><i>☑ Kusalena cittena samuṭṭhito phasso kusalo sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ kusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …pe…</i></a> <a><i>paññā kusalā sārammaṇā, atthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ kusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1787"><i>☑ Kusalena cittena samuṭṭhitaṃ kāyakammaṃ rūpaṃ kusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhito phasso kusalo anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ kāyakammaṃ rūpaṃ kusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …pe…</i></a> <a><i>paññā kusalā anārammaṇā, natthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1788, msdiv528"><i>☑ Kusalena cittena samuṭṭhitaṃ kāyakammaṃ rūpaṃ kusalanti?</i></a> <a><i>Āmantā.</i></a> <a><i>Yaṃ kiñci kusalena cittena samuṭṭhitaṃ rūpaṃ sabbaṃ taṃ kusalanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli382, ms32Kv_1789"><i>☑ Kusalena cittena samuṭṭhitaṃ kāyakammaṃ rūpaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ rūpāyatanaṃ kusalanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ kāyakammaṃ rūpaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu kusalāti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1790"><i>☑ Kusalena cittena samuṭṭhitaṃ rūpāyatanaṃ abyākatanti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ abyākatanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu abyākatāti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1791, msdiv529"><i>☑ Kusalena cittena samuṭṭhitaṃ kāyakammaṃ rūpaṃ anārammaṇaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ rūpāyatanaṃ anārammaṇaṃ kusalanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ kāyakammaṃ rūpaṃ anārammaṇaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu anārammaṇā kusalāti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, pts-vp-pli383, ms32Kv_1792"><i>☑ Kusalena cittena samuṭṭhitaṃ rūpāyatanaṃ anārammaṇaṃ abyākatanti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ anārammaṇaṃ abyākatanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu anārammaṇā abyākatāti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ anārammaṇaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1793, msdiv530"><i>☑ Kusalena cittena samuṭṭhitaṃ kāyakammaṃ rūpaṃ phassavippayuttaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ rūpāyatanaṃ phassavippayuttaṃ kusalanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ kāyakammaṃ rūpaṃ phassavippayuttaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu phassavippayuttā kusalāti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1794"><i>☑ Kusalena cittena samuṭṭhitaṃ rūpāyatanaṃ phassavippayuttaṃ abyākatanti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ phassavippayuttaṃ abyākatanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu phassavippayuttā abyākatāti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ phassavippayuttaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, pts-vp-pli384, ms32Kv_1795, msdiv531"><i>☑ Kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ kusalanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ kusalanti?</i></a> <a><i>Āmantā.</i></a> <a><i>Kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu anārammaṇā phassavippayuttā kusalāti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1796"><i>☑ Kusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ abyākatanti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ abyākatanti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu anārammaṇā phassavippayuttā abyākatāti?</i></a> <a><i>Āmantā.</i></a> <a><i>Kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_1797, msdiv532"><i>☑ Kusalena cittena samuṭṭhitaṃ vacīkammaṃ rūpaṃ kusalanti?</i></a> <a><i>Āmantā.</i></a> <a><i>Sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇaṃ, natthi tassa āvaṭṭanā …pe… paṇidhi;</i></a> <a><i>no ca vata re vattabbe—</i></a> <a><i>“kusalena cittena samuṭṭhitaṃ vacīkammaṃ rūpaṃ kusalan”ti.</i></a></p>
<p><a data-ref="sc14, pts-vp-pli385, ms32Kv_1798"><i>☑ Kusalena cittena samuṭṭhito phasso kusalo sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhitaṃ vacīkammaṃ rūpaṃ kusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …pe…</i></a> <a><i>paññā kusalā sārammaṇā, atthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhitaṃ vacīkammaṃ rūpaṃ kusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, ms32Kv_1799"><i>☑ Kusalena cittena samuṭṭhitaṃ vacīkammaṃ rūpaṃ kusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhito phasso kusalo anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>kusalena cittena samuṭṭhitaṃ vacīkammaṃ rūpaṃ kusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …pe…</i></a> <a><i>paññā kusalā anārammaṇā, natthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, ms32Kv_1800"><i>☑ Kusalena cittena samuṭṭhitaṃ vacīkammaṃ rūpaṃ kusalanti?</i></a> <a><i>Āmantā.</i></a> <a><i>Yaṃ kiñci kusalena cittena samuṭṭhitaṃ rūpaṃ sabbaṃ taṃ kusalanti?</i></a> <a><i>Na hevaṃ vattabbe …pe…</i></a> <a><i>yathā kāyakammaṃ tathā vacīkammanti.</i></a></p>
<p><a data-ref="sc17, pts-vp-pli386, ms32Kv_1801, msdiv533"><i>☑ Akusalena cittena samuṭṭhitaṃ kāyakammaṃ rūpaṃ akusalanti?</i></a> <a><i>Āmantā.</i></a> <a><i>Sārammaṇaṃ, atthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇaṃ, natthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Āmantā.</i></a> <a><i>Hañci anārammaṇaṃ, natthi tassa āvaṭṭanā ābhogo samannāhāro manasikāro cetanā patthanā paṇidhi;</i></a> <a><i>no ca vata re vattabbe—</i></a> <a><i>“akusalena cittena samuṭṭhitaṃ kāyakammaṃ rūpaṃ akusalan”ti.</i></a></p>
<p><a data-ref="sc18, ms32Kv_1802"><i>☑ Akusalena cittena samuṭṭhito phasso akusalo sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhitaṃ kāyakammaṃ rūpaṃ akusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>rāgo …</i></a> <a><i>doso …</i></a> <a><i>moho …</i></a> <a><i>māno …</i></a> <a><i>diṭṭhi …</i></a> <a><i>vicikicchā …</i></a> <a><i>thinaṃ …</i></a> <a><i>uddhaccaṃ …</i></a> <a><i>ahirikaṃ …pe…</i></a> <a><i>anottappaṃ akusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhitaṃ kāyakammaṃ rūpaṃ akusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc19, pts-vp-pli387, ms32Kv_1803"><i>☑ Akusalena cittena samuṭṭhitaṃ kāyakammaṃ rūpaṃ akusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhito phasso akusalo anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ kāyakammaṃ rūpaṃ akusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>rāgo …</i></a> <a><i>doso …</i></a> <a><i>moho …</i></a> <a><i>māno …</i></a> <a><i>diṭṭhi …</i></a> <a><i>vicikicchā …</i></a> <a><i>thinaṃ …</i></a> <a><i>uddhaccaṃ …</i></a> <a><i>ahirikaṃ …pe…</i></a> <a><i>anottappaṃ akusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc20, ms32Kv_1804"><i>☑ Akusalena cittena samuṭṭhitaṃ kāyakammaṃ rūpaṃ akusalanti?</i></a> <a><i>Āmantā.</i></a> <a><i>Yaṃ kiñci akusalena cittena samuṭṭhitaṃ rūpaṃ sabbaṃ taṃ akusalanti?</i></a> <a><i>Na hevaṃ vattabbe …pe….</i></a></p>
<p><a data-ref="sc21, ms32Kv_1805, msdiv534"><i>☑ Akusalena cittena samuṭṭhitaṃ vacīkammaṃ rūpaṃ akusalanti?</i></a> <a><i>Āmantā.</i></a> <a><i>Sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇaṃ, natthi tassa āvaṭṭanā …pe… paṇidhi;</i></a> <a><i>no ca vata re vattabbe—</i></a> <a><i>“akusalena cittena samuṭṭhitaṃ vacīkammaṃ rūpaṃ akusalan”ti.</i></a></p>
<p><a data-ref="sc22, pts-vp-pli388, ms32Kv_1806"><i>☑ Akusalena cittena samuṭṭhito phasso akusalo sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ akusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>rāgo …</i></a> <a><i>doso …</i></a> <a><i>moho …</i></a> <a><i>māno …</i></a> <a><i>diṭṭhi …</i></a> <a><i>vicikicchā …</i></a> <a><i>thinaṃ …</i></a> <a><i>uddhaccaṃ …</i></a> <a><i>ahirikaṃ …pe…</i></a> <a><i>anottappaṃ akusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ akusalaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc23, ms32Kv_1807"><i>☑ Akusalena cittena samuṭṭhitaṃ vacīkammaṃ rūpaṃ akusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhito phasso akusalo anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ vacīkammaṃ rūpaṃ akusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Akusalena cittena samuṭṭhitā vedanā …pe…</i></a> <a><i>saññā …</i></a> <a><i>cetanā …</i></a> <a><i>rāgo …</i></a> <a><i>doso …</i></a> <a><i>moho …</i></a> <a><i>māno …</i></a> <a><i>diṭṭhi …</i></a> <a><i>vicikicchā …</i></a> <a><i>thinaṃ …</i></a> <a><i>uddhaccaṃ …</i></a> <a><i>ahirikaṃ …pe…</i></a> <a><i>anottappaṃ akusalaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc24, ms32Kv_1808"><i>☑ Akusalena cittena samuṭṭhitaṃ vacīkammaṃ rūpaṃ akusalanti?</i></a> <a><i>Āmantā.</i></a> <a><i>Yaṃ kiñci akusalena cittena samuṭṭhitaṃ rūpaṃ sabbaṃ taṃ akusalanti?</i></a> <a><i>Na hevaṃ vattabbe …pe….</i></a></p>
<p><a data-ref="sc25, ms32Kv_1809, msdiv535"><i>☑ Akusalena cittena samuṭṭhitaṃ vacīkammaṃ rūpaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ rūpāyatanaṃ akusalanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ vacīkammaṃ rūpaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc26, pts-vp-pli389, ms32Kv_1810"><i>☑ Akusalena cittena samuṭṭhitaṃ rūpāyatanaṃ abyākatanti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ abyākatanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo abyākatoti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc27, ms32Kv_1811, msdiv536"><i>☑ Akusalena cittena samuṭṭhitaṃ vacīkammaṃ rūpaṃ anārammaṇaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ rūpāyatanaṃ anārammaṇaṃ akusalanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ vacīkammaṃ rūpaṃ anārammaṇaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …pe…</i></a> <a><i>rasāyatanaṃ …pe…</i></a> <a><i>phoṭṭhabbāyatanaṃ …</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo anārammaṇo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc28, pts-vp-pli390, ms32Kv_1812"><i>☑ Akusalena cittena samuṭṭhitaṃ rūpāyatanaṃ anārammaṇaṃ abyākatanti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ anārammaṇaṃ abyākatanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …pe…</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo anārammaṇo abyākatoti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ anārammaṇaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc29, ms32Kv_1813, msdiv537"><i>☑ Akusalena cittena samuṭṭhitaṃ vacīkammaṃ rūpaṃ phassavippayuttaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ rūpāyatanaṃ phassavippayuttaṃ akusalanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ vacīkammaṃ rūpaṃ phassavippayuttaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo phassavippayutto akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc30, ms32Kv_1814"><i>☑ Akusalena cittena samuṭṭhitaṃ rūpāyatanaṃ phassavippayuttaṃ abyākatanti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo anārammaṇo phassavippayutto abyākatoti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc31, pts-vp-pli391, ms32Kv_1815"><i>☑ Akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ akusalanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ akusalanti?</i></a> <a><i>Āmantā.</i></a> <a><i>Akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo anārammaṇo phassavippayutto akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc32, ms32Kv_1816"><i>☑ Akusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ abyākatanti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti?</i></a> <a><i>Na hevaṃ vattabbe …pe…</i></a> <a><i>akusalena cittena samuṭṭhitaṃ saddāyatanaṃ …pe…</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo anārammaṇo phassavippayutto abyākatoti?</i></a> <a><i>Āmantā.</i></a> <a><i>Akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc33, ms32Kv_1817, msdiv538"><i>☒ Na vattabbaṃ—</i></a> <a><i>“rūpaṃ kusalampi akusalampī”ti?</i></a> <a><i>Āmantā.</i></a> <a><i>Nanu kāyakammaṃ vacīkammaṃ kusalampi akusalampīti?</i></a> <a><i>Āmantā.</i></a> <a><i>Hañci kāyakammaṃ vacīkammaṃ kusalampi akusalampi, tena vata re vattabbe—</i></a> <a><i>“rūpaṃ kusalampi akusalampī”ti.</i></a></p>
<p><a data-ref="sc34, pts-vp-pli392, ms32Kv_1818"><i>☑ Rūpaṃ kusalampi akusalampīti?</i></a> <a><i>Āmantā.</i></a> <a><i>Cakkhāyatanaṃ kusalampi akusalampīti?</i></a> <a><i>Na hevaṃ vattabbe …pe…</i></a> <a><i>rūpaṃ kusalampi akusalampīti?</i></a> <a><i>Āmantā.</i></a> <a><i>Sotāyatanaṃ …pe…</i></a> <a><i>ghānāyatanaṃ …</i></a> <a><i>jivhāyatanaṃ …</i></a> <a><i>kāyāyatanaṃ …</i></a> <a><i>rūpāyatanaṃ …</i></a> <a><i>saddāyatanaṃ …</i></a> <a><i>gandhāyatanaṃ …</i></a> <a><i>rasāyatanaṃ …</i></a> <a><i>phoṭṭhabbāyatanaṃ …</i></a> <a><i>pathavīdhātu …</i></a> <a><i>āpodhātu …</i></a> <a><i>tejodhātu …pe…</i></a> <a><i>vāyodhātu asuci assu lohitaṃ sedo kusalopi akusalopīti?</i></a> <a><i>Na hevaṃ vattabbe …pe….</i></a></p>
<p><a data-ref="sc35, ms32Kv_1819"><i>☑ Kāyo rūpaṃ, kāyakammaṃ rūpanti?</i></a> <a><i>Āmantā.</i></a> <a><i>Mano rūpaṃ, manokammaṃ rūpanti?</i></a> <a><i>Na hevaṃ vattabbe …pe…</i></a> <a><i>mano arūpaṃ, manokammaṃ arūpanti?</i></a> <a><i>Āmantā.</i></a> <a><i>Kāyo arūpaṃ, kāyakammaṃ arūpanti?</i></a> <a><i>Na hevaṃ vattabbe …pe….</i></a></p>
<p><a data-ref="sc36, pts-vp-pli393, ms32Kv_1820"><i>☑ Kāyo rūpanti, kāyakammaṃ rūpanti?</i></a> <a><i>Āmantā.</i></a> <a><i>Cakkhāyatanaṃ rūpanti, cakkhuviññāṇaṃ rūpanti?</i></a> <a><i>Na hevaṃ vattabbe …pe…</i></a> <a><i>kāyo rūpanti, kāyakammaṃ rūpanti?</i></a> <a><i>Āmantā.</i></a> <a><i>Sotāyatanaṃ rūpanti, sotaviññāṇaṃ rūpanti?</i></a> <a><i>Na hevaṃ vattabbe …pe…</i></a> <a><i>kāyo rūpanti, kāyakammaṃ rūpanti?</i></a> <a><i>Āmantā.</i></a> <a><i>Ghānāyatanaṃ rūpanti, ghānaviññāṇaṃ rūpanti?</i></a> <a><i>Na hevaṃ vattabbe …pe…</i></a> <a><i>kāyo rūpanti, kāyakammaṃ rūpanti?</i></a> <a><i>Āmantā.</i></a> <a><i>Jivhāyatanaṃ rūpanti, jivhāviññāṇaṃ rūpanti?</i></a> <a><i>Na hevaṃ vattabbe …pe…</i></a> <a><i>kāyo rūpanti, kāyakammaṃ rūpanti?</i></a> <a><i>Āmantā.</i></a> <a><i>Kāyāyatanaṃ rūpanti, kāyaviññāṇaṃ rūpanti?</i></a> <a><i>Na hevaṃ vattabbe …pe….</i></a></p>
<p><a data-ref="sc37, ms32Kv_1821, msdiv539"><i>☑ Rūpaṃ kammanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“cetanāhaṃ, bhikkhave, kammaṃ vadāmi;</i></a> <a><i>cetayitvā kammaṃ karoti kāyena vācāya manasā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“rūpaṃ kamman”ti.</i></a></p>
<p><a data-var="ānanda → hānanda (^sn12.25#1 [25. Bhūmijasutta])" data-ref="sc38, ms32Kv_1822"><i>☑ Rūpaṃ kammanti?</i></a> <a data-var="ānanda → hānanda (^sn12.25#1 [25. Bhūmijasutta])"><i>Āmantā.</i></a> <a><i>Nanu vuttaṃ bhagavatā—</i></a> <a><i>“kāye vā, ānanda, sati kāyasañcetanāhetu uppajjati ajjhattaṃ sukhadukkhaṃ;</i></a> <a><i>vācāya vā, ānanda, sati vacīsañcetanāhetu uppajjati ajjhattaṃ sukhadukkhaṃ;</i></a> <a data-var="ānanda → hānanda (^sn12.25#1 [25. Bhūmijasutta])"><i>mane vā, ānanda, sati manosañcetanāhetu uppajjati ajjhattaṃ sukhadukkhan”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“rūpaṃ kamman”ti.</i></a></p>
<p><a data-ref="sc39, pts-vp-pli394, ms32Kv_1823"><i>☑ Rūpaṃ kammanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“tividhā, bhikkhave, kāyasañcetanā akusalaṃ kāyakammaṃ dukkhudrayaṃ dukkhavipākaṃ;</i></a> <a><i>catubbidhā, bhikkhave, vacīsañcetanā akusalaṃ vacīkammaṃ dukkhudrayaṃ dukkhavipākaṃ;</i></a> <a><i>tividhā, bhikkhave, manosañcetanā akusalaṃ manokammaṃ dukkhudrayaṃ dukkhavipākaṃ;</i></a> <a><i>tividhā, bhikkhave, kāyasañcetanā kusalaṃ kāyakammaṃ sukhudrayaṃ sukhavipākaṃ;</i></a> <a><i>catubbidhā, bhikkhave, vacīsañcetanā kusalaṃ vacīkammaṃ sukhudrayaṃ sukhavipākaṃ;</i></a> <a><i>tividhā, bhikkhave, manosañcetanā kusalaṃ manokammaṃ sukhudrayaṃ sukhavipākan”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“rūpaṃ kamman”ti.</i></a></p>
<p><a data-var="pāṭaliputtassa → pātaliputtassa (sya-all, pts-vp-pli1); potaliputtassa (^mn136#5 [Mahākammavibhaṅgasutta] mahākammavibhaṅgasutte)" data-ref="sc40, ms32Kv_1824"><i>☑ Rūpaṃ kammanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“sacāyaṃ, ānanda, samiddhi moghapuriso pāṭaliputtassa paribbājakassa evaṃ puṭṭho evaṃ byākareyya—</i></a> <a><i>‘sañcetaniyaṃ, āvuso pāṭaliputta, kammaṃ katvā kāyena vācāya manasā sukhavedaniyaṃ sukhaṃ so vedayati;</i></a> <a><i>sañcetaniyaṃ, āvuso pāṭaliputta, kammaṃ katvā kāyena vācāya manasā dukkhavedaniyaṃ dukkhaṃ so vedayati;</i></a> <a><i>sañcetaniyaṃ, āvuso pāṭaliputta, kammaṃ katvā kāyena vācāya manasā adukkhamasukhavedaniyaṃ adukkhamasukhaṃ so vedayatī’ti, evaṃ byākaramāno kho, ānanda, samiddhi moghapuriso pāṭaliputtassa paribbājakassa sammā byākaramāno byākareyyā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“rūpaṃ kamman”ti.</i></a></p>
<p class="endsutta"><a data-ref="ms32Kv_1825"><i>Rūpaṃ kammantikathā niṭṭhitā.</i></a></p>
</article>
</section>
</div>
</body>
</html>
