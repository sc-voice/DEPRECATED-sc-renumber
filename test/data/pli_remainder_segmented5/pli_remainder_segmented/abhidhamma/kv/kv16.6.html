<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Rūpaṃsahetukantikathā</i></a></h1>
</div>
<p><a data-ref="sc1, ms32Kv_2398, msdiv757"><i>☑ Rūpaṃ sahetukanti?</i></a> <a><i>Āmantā.</i></a> <a><i>Alobhahetunāti?</i></a> <a><i>Na hevaṃ vattabbe …pe…</i></a> <a><i>adosahetunāti …pe…</i></a> <a><i>amohahetunāti …pe…</i></a> <a><i>lobhahetunā …pe…</i></a> <a><i>dosahetunā …pe…</i></a> <a><i>mohahetunāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2399"><i>☑ Rūpaṃ sahetukanti?</i></a> <a><i>Āmantā.</i></a> <a><i>Sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇaṃ, natthi tassa āvaṭṭanā …pe… paṇidhi, no ca vata re vattabbe—</i></a> <a><i>“rūpaṃ sahetukan”ti.</i></a></p>
<p><a data-ref="sc3, pts-vp-pli534, ms32Kv_2400, msdiv758"><i>☑ Alobho sahetuko sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Rūpaṃ sahetukaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>adoso sahetuko …pe…</i></a> <a><i>amoho …</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …</i></a> <a><i>paññā …</i></a> <a><i>lobho …</i></a> <a><i>doso …</i></a> <a><i>moho …</i></a> <a><i>māno …</i></a> <a><i>diṭṭhi …</i></a> <a><i>vicikicchā …</i></a> <a><i>thinaṃ …</i></a> <a><i>uddhaccaṃ …</i></a> <a><i>ahirikaṃ …</i></a> <a><i>anottappaṃ sahetukaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Rūpaṃ sahetukaṃ sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2401"><i>☑ Rūpaṃ sahetukaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Alobho sahetuko anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>rūpaṃ sahetukaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Adoso sahetuko …pe…</i></a> <a><i>anottappaṃ sahetukaṃ anārammaṇaṃ, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2402, msdiv759"><i>☒ Na vattabbaṃ—</i></a> <a><i>“rūpaṃ sahetukan”ti?</i></a> <a><i>Āmantā.</i></a> <a><i>Nanu rūpaṃ sappaccayanti?</i></a> <a><i>Āmantā.</i></a> <a><i>Hañci rūpaṃ sappaccayaṃ, tena vata re vattabbe—</i></a> <a><i>“rūpaṃ sahetukan”ti.</i></a></p>
<p class="endsutta"><a data-ref="ms32Kv_2403"><i>Rūpaṃ sahetukantikathā niṭṭhitā.</i></a></p>
</article>
</section>
</div>
</body>
</html>
