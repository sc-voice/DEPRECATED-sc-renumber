<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv3.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tatiyavagga</i></a></p>
<h1><a><i>Vimuccamānakathā</i></a></h1>
</div>
<p><a data-ref="sc1, ms32Kv_1155, msdiv366"><i>☑ Vimuttaṃ vimuccamānanti?</i></a> <a><i>Āmantā.</i></a> <a><i>Ekadesaṃ vimuttaṃ, ekadesaṃ avimuttanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1156"><i>☑ Ekadesaṃ vimuttaṃ, ekadesaṃ avimuttanti?</i></a> <a><i>Āmantā.</i></a> <a><i>Ekadesaṃ sotāpanno, ekadesaṃ na sotāpanno, ekadesaṃ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharati, ekadesaṃ sattakkhattuparamo kolaṃkolo ekabījī buddhe aveccappasādena samannāgato dhamme …pe… saṃghe …pe… ariyakantehi sīlehi samannāgato, ekadesaṃ ariyakantehi sīlehi na samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli242, ms32Kv_1157"><i>☑ Ekadesaṃ vimuttaṃ, ekadesaṃ avimuttanti?</i></a> <a><i>Āmantā.</i></a> <a><i>Ekadesaṃ sakadāgāmī, ekadesaṃ na sakadāgāmī, ekadesaṃ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1158"><i>☑ Ekadesaṃ vimuttaṃ, ekadesaṃ avimuttanti?</i></a> <a><i>Āmantā.</i></a> <a><i>Ekadesaṃ anāgāmī, ekadesaṃ na anāgāmī, ekadesaṃ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharati, ekadesaṃ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsotoakaniṭṭhagāmī, ekadesaṃ na uddhaṃsotoakaniṭṭhagāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1159"><i>☑ Ekadesaṃ vimuttaṃ, ekadesaṃ avimuttanti?</i></a> <a><i>Āmantā.</i></a> <a><i>Ekadesaṃ arahā ekadesaṃ na arahā, ekadesaṃ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharati, ekadesaṃ vītarāgo vītadoso vītamoho …pe… ekadesaṃ sacchikātabbaṃ sacchikataṃ, ekadesaṃ sacchikātabbaṃ na sacchikatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1160"><i>☑ Vimuttaṃ vimuccamānanti?</i></a> <a><i>Āmantā.</i></a> <a><i>Uppādakkhaṇe vimuttaṃ, bhaṅgakkhaṇe vimuccamānanti?</i></a> <a><i>Na hevaṃ vattabbe …pe….</i></a></p>
<p><a data-var="Tena hi vattabbaṃ → tena hi (bj, sya-all, km, pts-vp-pli1); tena hi na vattabbaṃ (mr)" data-ref="sc7, pts-vp-pli243, ms32Kv_1161, msdiv367"><i>☒ Na vattabbaṃ—</i></a> <a><i>“vimuttaṃ vimuccamānan”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccatī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi vattabbaṃ—</i></a> <a><i>“vimuttaṃ vimuccamānan”ti.</i></a></p>
<p><a data-ref="sc8, ms32Kv_1162"><i>☑ Vimuttaṃ vimuccamānanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmetī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“vimuttaṃ vimuccamānan”ti.</i></a></p>
<p><a data-ref="sc9, ms32Kv_1163"><i>☑ Atthi cittaṃ vimuccamānanti?</i></a> <a><i>Āmantā.</i></a> <a><i>Atthi cittaṃ rajjamānaṃ dussamānaṃ muyhamānaṃ kilissamānanti?</i></a> <a><i>Na hevaṃ vattabbe …pe…</i></a> <a><i>nanu rattañceva arattañca, duṭṭhañceva aduṭṭhañca, mūḷhañceva amūḷhañca, chinnañceva achinnañca, bhinnañceva abhinnañca, katañceva akatañcāti?</i></a> <a><i>Āmantā.</i></a> <a><i>Hañci rattañceva arattañca, duṭṭhañceva aduṭṭhañca, mūḷhañceva amūḷhañca, chinnañceva achinnañca, bhinnañceva abhinnañca, katañceva akatañca, no ca vata re vattabbe—</i></a> <a><i>“atthi cittaṃ vimuccamānan”ti.</i></a></p>
<p class="endsutta"><a data-ref="ms32Kv_1164"><i>Vimuccamānakathā niṭṭhitā.</i></a></p>
</article>
</section>
</div>
</body>
</html>
