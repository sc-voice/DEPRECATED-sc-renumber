<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv14.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Cuddasamavagga</i></a></p>
<h1><a><i>Ariyarūpakathā</i></a></h1>
</div>
<p><a data-var="asaṃyojaniyaṃ → asaññojanīyaṃ (pts-vp-pli1)" data-ref="sc1, ms32Kv_2239, msdiv698"><i>☑ Ariyarūpaṃ mahābhūtānaṃ upādāyāti?</i></a> <a data-var="aganthaniyaṃ anoghaniyaṃ ayoganiyaṃ → aganthanīyaṃ anoghanīyaṃ ayoganīyaṃ (bj, pts-vp-pli1)"><i>Āmantā.</i></a> <a><i>Ariyarūpaṃ kusalanti?</i></a> <a><i>Āmantā.</i></a> <a><i>Mahābhūtā kusalāti?</i></a> <a><i>Na hevaṃ vattabbe …pe…</i></a> <a><i>mahābhūtā abyākatāti?</i></a> <a><i>Āmantā.</i></a> <a><i>Ariyarūpaṃ abyākatanti?</i></a> <a><i>Na hevaṃ vattabbe …pe…</i></a> <a><i>ariyarūpaṃ mahābhūtānaṃ upādāyāti?</i></a> <a><i>Āmantā.</i></a> <a data-var="asaṃkilesiyanti → asaṃkilesikanti (bj, cck, pts-vp-pli1)"><i>Ariyarūpaṃ anāsavaṃ asaṃyojaniyaṃ aganthaniyaṃ anoghaniyaṃ ayoganiyaṃ anīvaraṇiyaṃ aparāmaṭṭhaṃ anupādāniyaṃ asaṃkilesiyanti?</i></a> <a><i>Āmantā.</i></a> <a><i>Mahābhūtā anāsavā …pe… asaṃkilesiyāti?</i></a> <a><i>Na hevaṃ vattabbe …pe…</i></a> <a><i>mahābhūtā sāsavā saṃyojaniyā …pe… saṃkilesiyāti?</i></a> <a><i>Āmantā.</i></a> <a><i>Ariyarūpaṃ sāsavaṃ saṃyojaniyaṃ …pe… saṃkilesiyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli499, ms32Kv_2240, msdiv699"><i>☒ Na vattabbaṃ—</i></a> <a><i>“ariyarūpaṃ mahābhūtānaṃ upādāyā”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“yaṃ kiñci, bhikkhave, rūpaṃ cattāri mahābhūtāni catunnañca mahābhūtānaṃ upādāyarūpan”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi ariyarūpaṃ mahābhūtānaṃ upādāyāti.</i></a></p>
<p class="endsutta"><a data-ref="ms32Kv_2241"><i>Ariyarūpakathā niṭṭhitā.</i></a></p>
</article>
</section>
</div>
</body>
</html>
