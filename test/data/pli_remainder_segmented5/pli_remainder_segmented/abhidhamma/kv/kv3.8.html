<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv3.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tatiyavagga</i></a></p>
<h1><a><i>Dibbasotakathā</i></a></h1>
</div>
<p><a data-ref="sc1, ms32Kv_1213, msdiv375"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Maṃsasotaṃ dibbasotaṃ, dibbasotaṃ maṃsasotanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1214"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Yādisaṃ maṃsasotaṃ tādisaṃ dibbasotaṃ, yādisaṃ dibbasotaṃ tādisaṃ maṃsasotanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1215"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Taññeva maṃsasotaṃ taṃ dibbasotaṃ, taṃ dibbasotaṃ taṃ maṃsasotanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli255, ms32Kv_1216"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Yādiso maṃsasotassa visayo ānubhāvo gocaro tādiso dibbassa sotassa visayo ānubhāvo gocaroti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1217"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Upādinnaṃ hutvā anupādinnaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1218"><i>☑ Upādinnaṃ hutvā anupādinnaṃ hotīti?</i></a> <a><i>Āmantā.</i></a> <a><i>Kāmāvacaraṃ hutvā rūpāvacaraṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1219"><i>☑ Kāmāvacaraṃ hutvā rūpāvacaraṃ hotīti?</i></a> <a><i>Āmantā.</i></a> <a><i>Rūpāvacaraṃ hutvā arūpāvacaraṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1220"><i>☑ Rūpāvacaraṃ hutvā arūpāvacaraṃ hotīti?</i></a> <a><i>Āmantā.</i></a> <a><i>Pariyāpannaṃ hutvā apariyāpannaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1221, msdiv376"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Dibbasotaṃ dhammupatthaddhaṃ maṃsasotaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1222"><i>☑ Maṃsasotaṃ dhammupatthaddhaṃ dibbasotaṃ hotīti?</i></a> <a><i>Āmantā.</i></a> <a><i>Ekaṃyeva sotanti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1223"><i>☑ Ekaṃyeva sotanti?</i></a> <a><i>Āmantā.</i></a> <a><i>Nanu dve sotāni vuttāni bhagavatā—</i></a> <a><i>“maṃsasotaṃ, dibbasotan”ti?</i></a> <a><i>Āmantā.</i></a> <a><i>Hañci dve sotāni vuttāni bhagavatā—</i></a> <a><i>maṃsasotaṃ, dibbasotaṃ, no ca vata re vattabbe—</i></a> <a><i>“ekaññeva sotan”ti.</i></a></p>
<p class="endsutta"><a data-ref="ms32Kv_1224"><i>Dibbasotakathā niṭṭhitā.</i></a></p>
</article>
</section>
</div>
</body>
</html>
