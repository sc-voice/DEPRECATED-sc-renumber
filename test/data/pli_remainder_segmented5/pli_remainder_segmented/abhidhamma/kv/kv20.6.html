<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv20.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Vīsatimavagga</i></a></p>
<h1><a><i>Ñāṇakathā</i></a></h1>
</div>
<p><a data-ref="sc1, pts-vp-pli602, ms32Kv_2691, msdiv876"><i>☑ Dvādasavatthukaṃ ñāṇaṃ lokuttaranti?</i></a> <a><i>Āmantā.</i></a> <a><i>Dvādasa lokuttarañāṇānīti?</i></a> <a><i>Na hevaṃ vattabbe …pe…</i></a> <a><i>dvādasa lokuttarañāṇānīti?</i></a> <a><i>Āmantā.</i></a> <a><i>Dvādasa sotāpattimaggāti?</i></a> <a><i>Na hevaṃ vattabbe …pe…</i></a> <a><i>dvādasa sotāpattimaggāti?</i></a> <a><i>Āmantā.</i></a> <a><i>Dvādasa sotāpattiphalānīti?</i></a> <a><i>Na hevaṃ vattabbe …pe…</i></a> <a><i>dvādasa sakadāgāmimaggā …pe…</i></a> <a><i>anāgāmimaggā …pe…</i></a> <a><i>arahattamaggāti?</i></a> <a><i>Na hevaṃ vattabbe …pe…</i></a> <a><i>dvādasa arahattamaggāti?</i></a> <a><i>Āmantā.</i></a> <a><i>Dvādasa arahattaphalānīti?</i></a> <a><i>Na hevaṃ vattabbe …pe….</i></a></p>
<p><a data-var="dukkhasamudayaṃ → dukkhasamudayo (bj, sya-all, km, pts-vp-pli1)" data-ref="sc2, pts-vp-pli603, ms32Kv_2692, msdiv877"><i>☒ Na vattabbaṃ—</i></a> <a data-var="dukkhanirodhaṃ → dukkhanirodho (bj, sya-all, km, pts-vp-pli1)"><i>“dvādasavatthukaṃ ñāṇaṃ lokuttaran”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“‘idaṃ dukkhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</i></a> <a><i>‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave …pe…</i></a> <a><i>pariññātanti me, bhikkhave …pe…</i></a> <a><i>‘idaṃ dukkhasamudayaṃ ariyasaccan’ti me, bhikkhave …pe…</i></a> <a><i>‘taṃ kho panidaṃ dukkhasamudayaṃ ariyasaccaṃ pahātabban’ti me, bhikkhave …pe…</i></a> <a><i>pahīnanti me, bhikkhave …pe…</i></a> <a><i>‘idaṃ dukkhanirodhaṃ ariyasaccan’ti me, bhikkhave …pe…</i></a> <a><i>‘taṃ kho panidaṃ dukkhanirodhaṃ ariyasaccaṃ sacchikātabban’ti me, bhikkhave …pe…</i></a> <a><i>sacchikatanti me, bhikkhave …pe…</i></a> <a><i>‘idaṃ dukkhanirodhagāminī paṭipadā ariyasaccan’ti me, bhikkhave …pe…</i></a> <a><i>‘taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave …pe…</i></a> <a><i>bhāvitanti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi dvādasavatthukaṃ ñāṇaṃ lokuttaranti.</i></a></p>
<p class="endsutta"><a data-ref="ms32Kv_2693"><i>Ñāṇakathā niṭṭhitā.</i></a><br>
<a><i>Vīsatimo vaggo.</i></a></p>
<p class="uddana"><a data-ref="ms32Kv_2694"><i>Tassuddānaṃ</i></a></p>
<p><a data-ref="sc3, ms32Kv_2695"><i>Mātughātako ānantariko pitughātako ānantariko arahantaghātako ānantariko ruhiruppādako ānantariko saṃghabhedako ānantariko, natthi puthujjanassa ñāṇaṃ, natthi nirayesu nirayapālā, atthi devesu tiracchānagatā, pañcaṅgiko maggo, dvādasavatthukaṃ ñāṇaṃ lokuttaranti.</i></a></p>
<p class="endsutta"><a data-ref="ms32Kv_2696"><i>Catuttho paṇṇāsako.</i></a></p>
<p class="uddana"><a data-ref="ms32Kv_2697"><i>Tassuddānaṃ</i></a></p>
<p><a data-ref="sc4, ms32Kv_2698"><i>Niggaho, puññasañcayo, aṭṭhāsi, atītena ca mātughātako.</i></a></p>
</article>
</section>
</div>
</body>
</html>
