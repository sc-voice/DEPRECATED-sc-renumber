<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Jīvitindriyakathā</i></a></h1>
</div>
<p><a data-ref="sc1, ms32Kv_1826, msdiv540"><i>☑ Natthi rūpajīvitindriyanti?</i></a> <a><i>Āmantā.</i></a> <a><i>Natthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti?</i></a> <a><i>Na hevaṃ vattabbe …pe…</i></a> <a><i>atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti?</i></a> <a><i>Āmantā.</i></a> <a><i>Hañci atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, no ca vata re vattabbe—</i></a> <a><i>“natthi rūpajīvitindriyan”ti.</i></a></p>
<p><a data-ref="sc2, pts-vp-pli395, ms32Kv_1827"><i>☑ Atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā, atthi arūpajīvitindriyanti?</i></a> <a><i>Āmantā.</i></a> <a><i>Atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, atthi rūpajīvitindriyanti?</i></a> <a><i>Na hevaṃ vattabbe …pe…</i></a> <a><i>atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, natthi rūpajīvitindriyanti?</i></a> <a><i>Āmantā.</i></a> <a><i>Atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā, natthi arūpajīvitindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1828"><i>☑ Arūpīnaṃ dhammānaṃ āyu arūpajīvitindriyanti?</i></a> <a><i>Āmantā.</i></a> <a><i>Rūpīnaṃ dhammānaṃ āyu rūpajīvitindriyanti?</i></a> <a><i>Na hevaṃ vattabbe …pe…</i></a> <a><i>rūpīnaṃ dhammānaṃ āyu na vattabbaṃ—</i></a> <a><i>“rūpajīvitindriyan”ti?</i></a> <a><i>Āmantā.</i></a> <a><i>Arūpīnaṃ dhammānaṃ āyu na vattabbaṃ—</i></a> <a><i>“arūpajīvitindriyan”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1829, msdiv541"><i>☑ Rūpīnaṃ dhammānaṃ āyu arūpajīvitindriyanti?</i></a> <a><i>Āmantā.</i></a> <a><i>Arūpīnaṃ dhammānaṃ āyu rūpajīvitindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1830"><i>☑ Arūpīnaṃ dhammānaṃ āyu na vattabbaṃ—</i></a> <a><i>“rūpajīvitindriyan”ti?</i></a> <a><i>Āmantā.</i></a> <a><i>Rūpīnaṃ dhammānaṃ āyu na vattabbaṃ—</i></a> <a><i>“arūpajīvitindriyan”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli396, ms32Kv_1831"><i>☑ Rūpīnañca arūpīnañca dhammānaṃ āyu arūpajīvitindriyanti?</i></a> <a><i>Āmantā.</i></a> <a><i>Rūpīnañca arūpīnañca dhammānaṃ āyu rūpajīvitindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1832"><i>☑ Rūpīnañca arūpīnañca dhammānaṃ āyu na vattabbaṃ—</i></a> <a><i>“rūpajīvitindriyan”ti?</i></a> <a><i>Āmantā.</i></a> <a><i>Rūpīnañca arūpīnañca dhammānaṃ āyu na vattabbaṃ—</i></a> <a><i>“arūpajīvitindriyan”ti?</i></a> <a><i>Na hevaṃ vattabbe …pe…</i></a> <a><i>natthi rūpajīvitindriyanti?</i></a> <a><i>Āmantā.</i></a> <a><i>Nirodhaṃ samāpannassa natthi jīvitindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1833, msdiv542"><i>☑ Nirodhaṃ samāpannassa atthi jīvitindriyanti?</i></a> <a><i>Āmantā.</i></a> <a><i>Hañci nirodhaṃ samāpannassa atthi jīvitindriyaṃ, no ca vata re vattabbe—</i></a> <a><i>“natthi rūpajīvitindriyan”ti.</i></a></p>
<p><a data-ref="sc9, ms32Kv_1834"><i>☑ Nirodhaṃ samāpannassa atthi jīvitindriyanti?</i></a> <a><i>Āmantā.</i></a> <a><i>Katamakkhandhapariyāpannanti?</i></a> <a><i>Saṅkhārakkhandhapariyāpannanti.</i></a> <a><i>Nirodhaṃ samāpannassa atthi saṅkhārakkhandhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1835"><i>☑ Nirodhaṃ samāpannassa atthi saṅkhārakkhandhoti?</i></a> <a><i>Āmantā.</i></a> <a><i>Nirodhaṃ samāpannassa atthi vedanākkhandho …pe…</i></a> <a><i>saññākkhandho …pe…</i></a> <a><i>viññāṇakkhandhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1836"><i>☑ Nirodhaṃ samāpannassa atthi vedanākkhandho …pe…</i></a> <a><i>saññākkhandho …pe…</i></a> <a><i>viññāṇakkhandhoti?</i></a> <a><i>Āmantā.</i></a> <a><i>Na nirodhaṃ samāpannoti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1837, msdiv543"><i>☑ Natthi rūpajīvitindriyanti?</i></a> <a><i>Āmantā.</i></a> <a><i>Asaññasattānaṃ natthi jīvitindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, pts-vp-pli397, ms32Kv_1838"><i>☑ Asaññasattānaṃ atthi jīvitindriyanti?</i></a> <a><i>Āmantā.</i></a> <a><i>Hañci asaññasattānaṃ atthi jīvitindriyaṃ, no ca vata re vattabbe—</i></a> <a><i>“natthi rūpajīvitindriyan”ti.</i></a> <a><i>Asaññasattānaṃ atthi jīvitindriyanti?</i></a> <a><i>Āmantā.</i></a> <a><i>Katamakkhandhapariyāpannanti?</i></a> <a><i>Saṅkhārakkhandhapariyāpannanti.</i></a> <a><i>Asaññasattānaṃ atthi saṅkhārakkhandhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, ms32Kv_1839"><i>☑ Asaññasattānaṃ atthi saṅkhārakkhandhoti?</i></a> <a><i>Āmantā.</i></a> <a><i>Asaññasattānaṃ atthi vedanākkhandho …pe…</i></a> <a><i>saññākkhandho …pe…</i></a> <a><i>viññāṇakkhandhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, ms32Kv_1840"><i>☑ Asaññasattānaṃ atthi vedanākkhandho …pe…</i></a> <a><i>saññākkhandho …pe…</i></a> <a><i>viññāṇakkhandhoti?</i></a> <a><i>Āmantā.</i></a> <a><i>Pañcavokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, ms32Kv_1841, msdiv544"><i>☑ Upapattesiyena cittena samuṭṭhitaṃ jīvitindriyaṃ upapattesiye citte bhijjamāne ekadesaṃ bhijjatīti?</i></a> <a><i>Āmantā.</i></a> <a><i>Upapattesiyena cittena samuṭṭhito phasso upapattesiye citte bhijjamāne ekadeso bhijjatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc17, ms32Kv_1842"><i>☑ Upapattesiyena cittena samuṭṭhito phasso upapattesiye citte bhijjamāne anavaseso bhijjatīti?</i></a> <a><i>Āmantā.</i></a> <a><i>Upapattesiyena cittena samuṭṭhitaṃ jīvitindriyaṃ upapattesiye citte bhijjamāne anavasesaṃ bhijjatīti?</i></a> <a><i>Na hevaṃ vattabbe …pe….</i></a></p>
<p><a data-var="Āmantā → na hevaṃ vattabbe …pe… (sya-all, km, pts-vp-pli1)" data-ref="sc18, ms32Kv_1843, msdiv545"><i>☒ Dve jīvitindriyānīti?</i></a> <a><i>Āmantā.</i></a> <a><i>Dvīhi jīvitehi jīvati, dvīhi maraṇehi mīyatīti?</i></a> <a><i>Āmantā.</i></a></p>
<p class="endsutta"><a data-ref="ms32Kv_1844"><i>Jīvitindriyakathā niṭṭhitā.</i></a></p>
</article>
</section>
</div>
</body>
</html>
