<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv13.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Terasamavagga</i></a></p>
<h1><a><i>Dhammataṇhānadukkhasamudayotikathā</i></a></h1>
</div>
<p><a data-ref="sc1, pts-vp-pli488, ms32Kv_2194, msdiv681"><i>☑ Dhammataṇhā na dukkhasamudayoti?</i></a> <a><i>Āmantā.</i></a> <a><i>Rūpataṇhā na dukkhasamudayoti?</i></a> <a><i>Na hevaṃ vattabbe …pe…</i></a> <a><i>dhammataṇhā na dukkhasamudayoti?</i></a> <a><i>Āmantā.</i></a> <a><i>Saddataṇhā …pe…</i></a> <a><i>gandhataṇhā …pe…</i></a> <a><i>rasataṇhā …pe…</i></a> <a><i>phoṭṭhabbataṇhā na dukkhasamudayoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2195"><i>☑ Rūpataṇhā dukkhasamudayoti?</i></a> <a><i>Āmantā.</i></a> <a><i>Dhammataṇhā dukkhasamudayoti?</i></a> <a><i>Na hevaṃ vattabbe …pe…</i></a> <a><i>saddataṇhā …pe…</i></a> <a><i>gandhataṇhā …pe…</i></a> <a><i>rasataṇhā …pe…</i></a> <a><i>phoṭṭhabbataṇhā dukkhasamudayoti?</i></a> <a><i>Āmantā.</i></a> <a><i>Dhammataṇhā dukkhasamudayoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2196, msdiv682"><i>☑ Dhammataṇhā na dukkhasamudayoti?</i></a> <a><i>Āmantā.</i></a> <a><i>Nanu taṇhā dukkhasamudayo vutto bhagavatāti?</i></a> <a><i>Āmantā.</i></a> <a><i>Hañci taṇhā dukkhasamudayo vutto bhagavatā, no ca vata re vattabbe—</i></a> <a><i>“dhammataṇhā na dukkhasamudayo”ti.</i></a> <a><i>Dhammataṇhā na dukkhasamudayoti?</i></a> <a><i>Āmantā.</i></a> <a><i>Nanu lobho dukkhasamudayo vutto bhagavatā, dhammataṇhā lobhoti?</i></a> <a><i>Āmantā.</i></a> <a><i>Hañci lobho dukkhasamudayo vutto bhagavatā, dhammataṇhā lobho, no ca vata re vattabbe—</i></a> <a><i>“dhammataṇhā na dukkhasamudayo”ti.</i></a></p>
<p><a data-ref="sc4, pts-vp-pli489, ms32Kv_2197, msdiv683"><i>☑ Dhammataṇhā lobho, na dukkhasamudayoti?</i></a> <a><i>Āmantā.</i></a> <a><i>Rūpataṇhā lobho, na dukkhasamudayoti?</i></a> <a><i>Na hevaṃ vattabbe …pe…</i></a> <a><i>dhammataṇhā lobho, na dukkhasamudayoti?</i></a> <a><i>Āmantā.</i></a> <a><i>Saddataṇhā …pe…</i></a> <a><i>gandhataṇhā …pe…</i></a> <a><i>rasataṇhā …pe…</i></a> <a><i>phoṭṭhabbataṇhā lobho, na dukkhasamudayoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2198"><i>☑ Rūpataṇhā lobho dukkhasamudayoti?</i></a> <a><i>Āmantā.</i></a> <a><i>Dhammataṇhā lobho dukkhasamudayoti?</i></a> <a><i>Na hevaṃ vattabbe …pe…</i></a> <a><i>saddataṇhā …pe…</i></a> <a><i>phoṭṭhabbataṇhā lobho dukkhasamudayoti?</i></a> <a><i>Āmantā.</i></a> <a><i>Dhammataṇhā lobho dukkhasamudayoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2199, msdiv684"><i>☑ Dhammataṇhā na dukkhasamudayoti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ—</i></a> <a><i>kāmataṇhā, bhavataṇhā, vibhavataṇhā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“dhammataṇhā na dukkhasamudayo”ti.</i></a></p>
<p><a data-ref="sc7, ms32Kv_2200, msdiv685"><i>☒ Na vattabbaṃ—</i></a> <a><i>“dhammataṇhā na dukkhasamudayo”ti?</i></a> <a><i>Āmantā.</i></a> <a><i>Nanu sā dhammataṇhāti?</i></a> <a><i>Āmantā.</i></a> <a><i>Hañci sā dhammataṇhā, tena vata re vattabbe—</i></a> <a><i>“dhammataṇhā na dukkhasamudayo”ti.</i></a></p>
<p class="endsutta"><a data-ref="ms32Kv_2201"><i>Dhammataṇhā na dukkhasamudayotikathā niṭṭhitā.</i></a><br>
<a><i>Terasamo vaggo.</i></a></p>
<p class="uddana-intro"><a data-ref="ms32Kv_2202"><i>Tassuddānaṃ</i></a></p>
<p class="uddana"><a data-ref="sc8, pts-vp-pli490, ms32Kv_2203"><i>Kappaṭṭho kappaṃ tiṭṭheyya, kappaṭṭho kusalaṃ cittaṃ na paṭilabheyya, anantarāpayutto puggalo sammattaniyāmaṃ okkameyya, niyato niyāmaṃ okkamati, nivuto nīvaraṇaṃ jahati, sammukhībhūto saṃyojanaṃ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti.</i></a></p>
</article>
</section>
</div>
</body>
</html>
