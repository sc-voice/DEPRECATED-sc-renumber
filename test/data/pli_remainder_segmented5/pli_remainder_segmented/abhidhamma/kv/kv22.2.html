<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv22.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Bāvīsatimavagga</i></a></p>
<h1><a><i>Kusalacittakathā</i></a></h1>
</div>
<p><a data-ref="sc1, pts-vp-pli614, ms32Kv_2740, msdiv894"><i>☑ Arahā kusalacitto parinibbāyatīti?</i></a> <a><i>Āmantā.</i></a> <a><i>Arahā puññābhisaṅkhāraṃ abhisaṅkharonto …</i></a> <a><i>āneñjābhisaṅkhāraṃ abhisaṅkharonto …</i></a> <a><i>gatisaṃvattaniyaṃ kammaṃ karonto …</i></a> <a><i>bhavasaṃvattaniyaṃ kammaṃ karonto …</i></a> <a><i>issariyasaṃvattaniyaṃ kammaṃ karonto …</i></a> <a><i>adhipaccasaṃvattaniyaṃ kammaṃ karonto …</i></a> <a><i>mahābhogasaṃvattaniyaṃ kammaṃ karonto …</i></a> <a><i>mahāparivārasaṃvattaniyaṃ kammaṃ karonto …</i></a> <a><i>devasobhagyasaṃvattaniyaṃ kammaṃ karonto …</i></a> <a><i>manussasobhagyasaṃvattaniyaṃ kammaṃ karonto parinibbāyatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2741"><i>☑ Arahā kusalacitto parinibbāyatīti?</i></a> <a><i>Āmantā.</i></a> <a><i>Arahā ācinanto apacinanto pajahanto upādiyanto visinento ussinento vidhūpento sandhūpento parinibbāyatīti?</i></a> <a><i>Na hevaṃ vattabbe …pe…</i></a> <a><i>nanu arahā nevācināti na apacināti apacinitvā ṭhitoti?</i></a> <a><i>Āmantā.</i></a> <a><i>Hañci arahā nevācināti na apacināti apacinitvā ṭhito, no ca vata re vattabbe—</i></a> <a><i>“arahā kusalacitto parinibbāyatī”ti.</i></a> <a><i>Nanu arahā neva pajahati na upādiyati pajahitvā ṭhito, neva visineti na ussineti visinetvā ṭhito;</i></a> <a><i>nanu arahā neva vidhūpeti na sandhūpeti vidhūpetvā ṭhitoti?</i></a> <a><i>Āmantā.</i></a> <a><i>Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—</i></a> <a><i>“arahā kusalacitto parinibbāyatī”ti.</i></a></p>
<p><a data-ref="sc3, ms32Kv_2742, msdiv895"><i>☒ Na vattabbaṃ—</i></a> <a><i>“arahā kusalacitto parinibbāyatī”ti?</i></a> <a><i>Āmantā.</i></a> <a><i>Nanu arahā upaṭṭhitassati sato sampajāno parinibbāyatīti?</i></a> <a><i>Āmantā.</i></a> <a><i>Hañci arahā upaṭṭhitassati sato sampajāno parinibbāyati, tena vata re vattabbe—</i></a> <a><i>“arahā kusalacitto parinibbāyatī”ti.</i></a></p>
<p class="endsutta"><a data-ref="ms32Kv_2743"><i>Kusalacittakathā niṭṭhitā.</i></a></p>
</article>
</section>
</div>
</body>
</html>
