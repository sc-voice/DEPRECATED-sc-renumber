<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Pathavīdhātusanidassanātiādikathā</i></a></h1>
</div>
<p><a data-ref="sc1, ms32Kv_1592, msdiv465"><i>☑ Pathavīdhātu sanidassanāti?</i></a> <a><i>Āmantā.</i></a> <a><i>Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1593"><i>☑ Pathavīdhātu sanidassanāti?</i></a> <a><i>Āmantā.</i></a> <a><i>Cakkhuñca paṭicca pathavīdhātuñca uppajjati cakkhuviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli332, ms32Kv_1594"><i>☑ Cakkhuñca paṭicca pathavīdhātuñca uppajjati cakkhuviññāṇanti?</i></a> <a><i>Āmantā.</i></a> <a><i>“Cakkhuñca paṭicca pathavīdhātuñca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttanto, no ca vata re vattabbe—</i></a> <a><i>“cakkhuñca paṭicca pathavīdhātuñca uppajjati cakkhuviññāṇan”ti.</i></a></p>
<p><a data-var="passati → passasi (si, sya-all, mr)" data-ref="sc4, ms32Kv_1595, msdiv466"><i>☒ Na vattabbaṃ—</i></a> <a data-var="passati → passasi (si, sya-all, mr)"><i>“pathavīdhātu sanidassanā”ti?</i></a> <a><i>Āmantā.</i></a> <a><i>Nanu passati bhūmiṃ pāsāṇaṃ pabbatanti?</i></a> <a><i>Āmantā.</i></a> <a><i>Hañci passati bhūmiṃ pāsāṇaṃ pabbataṃ, tena vata re vattabbe—</i></a> <a><i>“pathavīdhātu sanidassanā”ti …pe….</i></a></p>
<p><a data-ref="sc5, ms32Kv_1596"><i>☒ Na vattabbaṃ—</i></a> <a><i>“āpodhātu sanidassanā”ti?</i></a> <a><i>Āmantā.</i></a> <a><i>Nanu passati udakanti?</i></a> <a><i>Āmantā.</i></a> <a><i>Hañci passati udakaṃ, tena vata re vattabbe—</i></a> <a><i>“āpodhātu sanidassanāti …pe….</i></a></p>
<p><a data-ref="sc6, ms32Kv_1597"><i>☒ Na vattabbaṃ—</i></a> <a><i>tejodhātu sanidassanāti?</i></a> <a><i>Āmantā.</i></a> <a><i>Nanu passati aggiṃ jalantanti?</i></a> <a><i>Āmantā.</i></a> <a><i>Hañci passati aggiṃ jalantaṃ, tena vata re vattabbe—</i></a> <a><i>“tejodhātu sanidassanā”ti …pe….</i></a></p>
<p><a data-ref="sc7, ms32Kv_1598"><i>☒ Na vattabbaṃ—</i></a> <a><i>“vāyodhātu sanidassanā”ti?</i></a> <a><i>Āmantā.</i></a> <a><i>Nanu passati vātena rukkhe sañcāliyamāneti?</i></a> <a><i>Āmantā.</i></a> <a><i>Hañci passati vātena rukkhe sañcāliyamāne, tena vata re vattabbe—</i></a> <a><i>“vāyodhātu sanidassanā”ti …pe….</i></a></p>
<p class="endsutta"><a data-ref="ms32Kv_1599"><i>Pathavīdhātu sanidassanātiādikathā niṭṭhitā.</i></a></p>
</article>
</section>
</div>
</body>
</html>
