<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv10.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dasamavagga</i></a></p>
<h1><a><i>Dvīhisīlehikathā</i></a></h1>
</div>
<p><a data-ref="sc1, ms32Kv_1964, msdiv587"><i>☑ Maggasamaṅgī dvīhi sīlehi samannāgatoti?</i></a> <a><i>Āmantā.</i></a> <a><i>Maggasamaṅgī dvīhi phassehi dvīhi vedanāhi dvīhi saññāhi dvīhi cetanāhi dvīhi cittehi dvīhi saddhāhi dvīhi vīriyehi dvīhi satīhi dvīhi samādhīhi dvīhi paññāhi samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1965"><i>☑ Maggasamaṅgī lokiyena sīlena samannāgatoti?</i></a> <a><i>Āmantā.</i></a> <a><i>Maggasamaṅgī lokiyena phassena lokiyāya vedanāya lokiyāya paññāya lokiyāya cetanāya lokiyena cittena lokiyāya saddhāya lokiyena vīriyena lokiyāya satiyā lokiyena samādhinā lokiyāya paññāya samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli432, ms32Kv_1966"><i>☑ Maggasamaṅgī lokiyena ca lokuttarena ca sīlena samannāgatoti?</i></a> <a><i>Āmantā.</i></a> <a><i>Maggasamaṅgī lokiyena ca lokuttarena ca phassena samannāgato …pe…</i></a> <a><i>lokiyāya ca lokuttarāya ca paññāya samannāgatoti?</i></a> <a><i>Na hevaṃ vattabbe …pe…</i></a> <a><i>maggasamaṅgī lokiyena sīlena samannāgatoti?</i></a> <a><i>Āmantā.</i></a> <a><i>Maggasamaṅgī puthujjanoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1967, msdiv588"><i>☑ Maggasamaṅgī lokiyāya sammāvācāya samannāgatoti?</i></a> <a><i>Āmantā.</i></a> <a><i>Maggasamaṅgī lokiyāya sammādiṭṭhiyā samannāgatoti?</i></a> <a><i>Na hevaṃ vattabbe …pe…</i></a> <a><i>maggasamaṅgī lokiyāya sammāvācāya samannāgatoti?</i></a> <a><i>Āmantā.</i></a> <a><i>Maggasamaṅgī lokiyena sammāsaṅkappena …pe…</i></a> <a><i>lokiyena sammāvāyāmena …pe…</i></a> <a><i>lokiyāya sammāsatiyā …pe…</i></a> <a><i>lokiyena sammāsamādhinā samannāgatoti?</i></a> <a><i>Na hevaṃ vattabbe …pe…</i></a> <a><i>maggasamaṅgī lokiyena sammākammantena …pe…</i></a> <a><i>lokiyena sammāājīvena samannāgatoti?</i></a> <a><i>Āmantā.</i></a> <a><i>Maggasamaṅgī lokiyāya sammādiṭṭhiyā …pe…</i></a> <a><i>lokiyena sammāsamādhinā samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli433, ms32Kv_1968"><i>☑ Maggasamaṅgī lokiyāya ca lokuttarāya ca sammāvācāya samannāgatoti?</i></a> <a><i>Āmantā.</i></a> <a><i>Maggasamaṅgī lokiyāya ca lokuttarāya ca sammādiṭṭhiyā samannāgatoti?</i></a> <a><i>Na hevaṃ vattabbe …pe…</i></a> <a><i>maggasamaṅgī lokiyāya ca lokuttarāya ca sammāvācāya samannāgatoti?</i></a> <a><i>Āmantā.</i></a> <a><i>Maggasamaṅgī lokiyena ca lokuttarena ca sammāsaṅkappena …pe…</i></a> <a><i>lokiyena ca lokuttarena ca sammāvāyāmena …pe…</i></a> <a><i>lokiyāya ca lokuttarāya ca sammāsatiyā …pe…</i></a> <a><i>lokiyena ca lokuttarena ca sammāsamādhinā samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1969"><i>☑ Maggasamaṅgī lokiyena ca lokuttarena ca sammākammantena …pe…</i></a> <a><i>sammāājīvena samannāgatoti?</i></a> <a><i>Āmantā.</i></a> <a><i>Maggasamaṅgī lokiyāya ca lokuttarāya ca sammādiṭṭhiyā samannāgatoti?</i></a> <a><i>Na hevaṃ vattabbe …pe…</i></a> <a><i>maggasamaṅgī lokiyena ca lokuttarena ca sammāājīvena samannāgatoti?</i></a> <a><i>Āmantā.</i></a> <a><i>Maggasamaṅgī lokiyena ca lokuttarena ca sammāsaṅkappena …pe…</i></a> <a><i>lokiyena ca lokuttarena ca sammāsamādhinā samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1970, msdiv589"><i>☒ Na vattabbaṃ—</i></a> <a><i>“maggasamaṅgī dvīhi sīlehi samannāgato”ti?</i></a> <a><i>Āmantā.</i></a> <a><i>Lokiye sīle niruddhe maggo uppajjatīti?</i></a> <a><i>Āmantā.</i></a> <a><i>Dussīlo khaṇḍasīlo chinnasīlo maggaṃ bhāvetīti?</i></a> <a><i>Na hevaṃ vattabbe …pe…</i></a> <a><i>tena hi maggasamaṅgī dvīhi sīlehi samannāgatoti.</i></a></p>
<p class="endsutta"><a data-var="Dvīhisīlehikathā → dvīhi sīlehīti kathā (bj, pts-vp-pli1); dvīhi sīlehi samannāgatotikathā (sya-all)" data-ref="ms32Kv_1971"><i>Dvīhisīlehikathā niṭṭhitā.</i></a></p>
</article>
</section>
</div>
</body>
</html>
