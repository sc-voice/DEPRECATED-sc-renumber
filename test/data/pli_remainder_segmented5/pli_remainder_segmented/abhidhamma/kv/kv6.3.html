<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Saccakathā</i></a></h1>
</div>
<p><a data-ref="sc1, ms32Kv_1559, msdiv452"><i>☑ Cattāri saccāni asaṅkhatānīti?</i></a> <a><i>Āmantā.</i></a> <a><i>Cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti?</i></a> <a><i>Na hevaṃ vattabbe …pe…</i></a> <a><i>cattāri nibbānānīti?</i></a> <a><i>Āmantā.</i></a> <a><i>Atthi catunnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli323, ms32Kv_1560"><i>☑ Dukkhasaccaṃ asaṅkhatanti?</i></a> <a><i>Āmantā.</i></a> <a><i>Dukkhaṃ asaṅkhatanti?</i></a> <a><i>Na hevaṃ vattabbe …pe…</i></a> <a><i>dukkhasaccaṃ asaṅkhatanti?</i></a> <a><i>Āmantā.</i></a> <a><i>Kāyikaṃ dukkhaṃ cetasikaṃ dukkhaṃ sokaparidevadukkhadomanassaupāyāsā asaṅkhatāti?</i></a> <a><i>Na hevaṃ vattabbe …pe…</i></a> <a><i>samudayasaccaṃ asaṅkhatanti?</i></a> <a><i>Āmantā.</i></a> <a><i>Samudayo asaṅkhatoti?</i></a> <a><i>Na hevaṃ vattabbe …pe…</i></a> <a><i>samudayasaccaṃ asaṅkhatanti?</i></a> <a><i>Āmantā.</i></a> <a><i>Kāmataṇhā bhavataṇhā vibhavataṇhā asaṅkhatāti?</i></a> <a><i>Na hevaṃ vattabbe …pe…</i></a> <a><i>maggasaccaṃ asaṅkhatanti?</i></a> <a><i>Āmantā.</i></a> <a><i>Maggo asaṅkhatoti?</i></a> <a><i>Na hevaṃ vattabbe …pe…</i></a> <a><i>maggasaccaṃ asaṅkhatanti?</i></a> <a><i>Āmantā.</i></a> <a><i>sammādiṭṭhi …pe… sammāsamādhi asaṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli324, ms32Kv_1561"><i>☑ Dukkhaṃ saṅkhatanti?</i></a> <a><i>Āmantā.</i></a> <a><i>Dukkhasaccaṃ saṅkhatanti?</i></a> <a><i>Na hevaṃ vattabbe …pe…</i></a> <a><i>kāyikaṃ dukkhaṃ cetasikaṃ dukkhaṃ sokaparidevadukkhadomanassaupāyāsā saṅkhatāti?</i></a> <a><i>Āmantā.</i></a> <a><i>Dukkhasaccaṃ saṅkhatanti?</i></a> <a><i>Na hevaṃ vattabbe …pe…</i></a> <a><i>samudayo saṅkhatoti?</i></a> <a><i>Āmantā.</i></a> <a><i>Samudayasaccaṃ saṅkhatanti?</i></a> <a><i>Na hevaṃ vattabbe …pe…</i></a> <a><i>kāmataṇhā bhavataṇhā vibhavataṇhā saṅkhatāti?</i></a> <a><i>Āmantā.</i></a> <a><i>Samudayasaccaṃ saṅkhatanti?</i></a> <a><i>Na hevaṃ vattabbe …pe…</i></a> <a><i>maggo saṅkhatoti?</i></a> <a><i>Āmantā.</i></a> <a><i>Maggasaccaṃ saṅkhatanti?</i></a> <a><i>Na hevaṃ vattabbe …pe…</i></a> <a><i>sammādiṭṭhi …pe… sammāsamādhi saṅkhatoti?</i></a> <a><i>Āmantā.</i></a> <a><i>Maggasaccaṃ saṅkhatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1562, msdiv453"><i>☑ Nirodhasaccaṃ asaṅkhataṃ, nirodho asaṅkhatoti?</i></a> <a><i>Āmantā.</i></a> <a><i>Dukkhasaccaṃ asaṅkhataṃ, dukkhaṃ asaṅkhatanti?</i></a> <a><i>Na hevaṃ vattabbe …pe…</i></a> <a><i>nirodhasaccaṃ asaṅkhataṃ, nirodho asaṅkhatoti?</i></a> <a><i>Āmantā.</i></a> <a><i>Samudayasaccaṃ asaṅkhataṃ, samudayo asaṅkhatoti?</i></a> <a><i>Na hevaṃ vattabbe …pe…</i></a> <a><i>nirodhasaccaṃ asaṅkhataṃ, nirodho asaṅkhatoti?</i></a> <a><i>Āmantā.</i></a> <a><i>Maggasaccaṃ asaṅkhataṃ, maggo asaṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1563"><i>☑ Dukkhasaccaṃ asaṅkhataṃ, dukkhaṃ saṅkhatanti?</i></a> <a><i>Āmantā.</i></a> <a><i>Nirodhasaccaṃ asaṅkhataṃ, nirodho saṅkhatoti?</i></a> <a><i>Na hevaṃ vattabbe …pe…</i></a> <a><i>samudayasaccaṃ asaṅkhataṃ, samudayo saṅkhatoti?</i></a> <a><i>Āmantā.</i></a> <a><i>Nirodhasaccaṃ asaṅkhataṃ, nirodho saṅkhatoti?</i></a> <a><i>Na hevaṃ vattabbe …pe…</i></a> <a><i>maggasaccaṃ asaṅkhataṃ, maggo saṅkhatoti?</i></a> <a><i>Āmantā.</i></a> <a><i>Nirodhasaccaṃ asaṅkhataṃ, nirodho saṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli325, ms32Kv_1564, msdiv454"><i>☒ Na vattabbaṃ—</i></a> <a><i>“cattāri saccāni asaṅkhatānī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“cattārimāni, bhikkhave, tathāni avitathāni anaññathāni.</i></a> <a><i>Katamāni cattāri?</i></a> <a><i>‘Idaṃ dukkhan’ti, bhikkhave, tathametaṃ avitathametaṃ anaññathametaṃ …pe…</i></a> <a><i>‘ayaṃ dukkhasamudayo’ti …pe…</i></a> <a><i>‘ayaṃ dukkhanirodho’ti …pe…</i></a> <a><i>‘ayaṃ dukkhanirodhagāminī paṭipadā’ti tathametaṃ avitathametaṃ anaññathametaṃ.</i></a> <a><i>Imāni kho, bhikkhave, cattāri tathāni avitathāni anaññathānī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi cattāri saccāni asaṅkhatānīti.</i></a></p>
<p class="endsutta"><a data-ref="ms32Kv_1565"><i>Saccakathā niṭṭhitā.</i></a></p>
</article>
</section>
</div>
</body>
</html>
