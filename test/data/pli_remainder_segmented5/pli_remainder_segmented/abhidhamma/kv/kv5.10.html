<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv5.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pañcamavagga</i></a></p>
<h1><a><i>Phalañāṇakathā</i></a></h1>
</div>
<p><a data-ref="sc1, ms32Kv_1526, msdiv443"><i>☑ Sāvakassa phale ñāṇaṃ atthīti?</i></a> <a><i>Āmantā.</i></a> <a><i>Sāvako phalassa kataṃ paññāpetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1527"><i>☑ Sāvakassa phale ñāṇaṃ atthīti?</i></a> <a><i>Āmantā.</i></a> <a><i>Atthi sāvakassa phalaparopariyatti indriyaparopariyatti puggalaparopariyattīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli316, ms32Kv_1528"><i>☑ Sāvakassa phale ñāṇaṃ atthīti?</i></a> <a><i>Āmantā.</i></a> <a><i>Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1529"><i>☑ Sāvakassa phale ñāṇaṃ atthīti?</i></a> <a><i>Āmantā.</i></a> <a><i>Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1530"><i>☑ Sāvakassa phale ñāṇaṃ atthīti?</i></a> <a><i>Āmantā.</i></a> <a><i>Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1531, msdiv444"><i>☒ Na vattabbaṃ—</i></a> <a><i>“sāvakassa phale ñāṇaṃ atthī”ti?</i></a> <a><i>Āmantā.</i></a> <a><i>Sāvako aññāṇīti?</i></a> <a><i>Na hevaṃ vattabbe …pe…</i></a> <a><i>tena hi sāvakassa phale ñāṇaṃ atthīti …pe….</i></a></p>
<p class="endsutta"><a data-ref="ms32Kv_1532"><i>Phalañāṇakathā niṭṭhitā.</i></a><br>
<a><i>Pañcamo vaggo.</i></a></p>
<p class="uddana-intro"><a data-ref="ms32Kv_1533"><i>Tassuddānaṃ</i></a></p>
<p class="uddana"><a data-ref="sc7, ms32Kv_1534"><i>Vimuttiñāṇaṃ vimuttaṃ, sekhassa asekhaṃ ñāṇaṃ, viparīte ñāṇaṃ, aniyatassa niyāmagamanāya atthi ñāṇaṃ, sabbaṃ ñāṇaṃ paṭisambhidāti, sammutiñāṇaṃ, cetopariyāye ñāṇaṃ, anāgate ñāṇaṃ, paṭuppanne ñāṇaṃ, sāvakassa phale ñāṇanti.</i></a></p>
<p class="endsection"><a data-ref="ms32Kv_1535"><i>Mahāpaṇṇāsako.</i></a></p>
<p class="uddana-intro"><a data-ref="ms32Kv_1536"><i>Tassāpi uddānaṃ</i></a></p>
<p class="uddana"><a data-ref="sc8, ms32Kv_1537"><i>Sattupaladdhiṃ, upaharato, balaṃ, gihi’ssa arahā ca, vimuttipañcamanti.</i></a></p>
</article>
</section>
</div>
</body>
</html>
