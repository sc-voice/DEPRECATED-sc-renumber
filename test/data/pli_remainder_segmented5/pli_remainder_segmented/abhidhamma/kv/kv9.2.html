<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Amatārammaṇakathā</i></a></h1>
</div>
<p><a data-ref="sc1, ms32Kv_1857, msdiv549"><i>☑ Amatārammaṇaṃ saṃyojananti?</i></a> <a><i>Āmantā.</i></a> <a><i>Amataṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyanti?</i></a> <a><i>Na hevaṃ vattabbe …pe…</i></a> <a><i>nanu amataṃ asaṃyojaniyaṃ aganthaniyaṃ …pe… asaṃkilesiyanti?</i></a> <a><i>Āmantā.</i></a> <a><i>Hañci amataṃ asaṃyojaniyaṃ …pe… asaṃkilesiyaṃ, no ca vata re vattabbe—</i></a> <a><i>“amatārammaṇaṃ saṃyojanan”ti.</i></a></p>
<p><a data-ref="sc2, pts-vp-pli402, ms32Kv_1858"><i>☑ Amataṃ ārabbha rāgo uppajjatīti?</i></a> <a><i>Āmantā.</i></a> <a><i>Amataṃ rāgaṭṭhāniyaṃ rajaniyaṃ kamaniyaṃ madaniyaṃ bandhaniyaṃ mucchaniyanti?</i></a> <a><i>Na hevaṃ vattabbe …pe…</i></a> <a><i>nanu amataṃ na rāgaṭṭhāniyaṃ na rajaniyaṃ na kamaniyaṃ na madaniyaṃ na bandhaniyaṃ na mucchaniyanti?</i></a> <a><i>Āmantā.</i></a> <a><i>Hañci amataṃ na rāgaṭṭhāniyaṃ na rajaniyaṃ na kamaniyaṃ na madaniyaṃ na bandhaniyaṃ na mucchaniyaṃ, no ca vata re vattabbe—</i></a> <a><i>“amataṃ ārabbha rāgo uppajjatī”ti.</i></a></p>
<p><a data-ref="sc3, ms32Kv_1859"><i>☑ Amataṃ ārabbha doso uppajjatīti?</i></a> <a><i>Āmantā.</i></a> <a><i>Amataṃ dosaṭṭhāniyaṃ kopaṭṭhāniyaṃ paṭighaṭṭhāniyanti?</i></a> <a><i>Na hevaṃ vattabbe …pe…</i></a> <a><i>nanu amataṃ na dosaṭṭhāniyaṃ na kopaṭṭhāniyaṃ na paṭighaṭṭhāniyanti?</i></a> <a><i>Āmantā.</i></a> <a><i>Hañci amataṃ na dosaṭṭhāniyaṃ na kopaṭṭhāniyaṃ na paṭighaṭṭhāniyaṃ, no ca vata re vattabbe—</i></a> <a><i>“amataṃ ārabbha doso uppajjatī”ti.</i></a></p>
<p><a data-ref="sc4, ms32Kv_1860"><i>☑ Amataṃ ārabbha moho uppajjatīti?</i></a> <a><i>Āmantā.</i></a> <a><i>Amataṃ mohaṭṭhāniyaṃ aññāṇakaraṇaṃ acakkhukaraṇaṃ paññānirodhiyaṃ vighātapakkhiyaṃ anibbānasaṃvattaniyanti?</i></a> <a><i>Na hevaṃ vattabbe …pe…</i></a> <a><i>nanu amataṃ na mohaṭṭhāniyaṃ na aññāṇakaraṇaṃ na acakkhukaraṇaṃ paññābuddhiyaṃ avighātapakkhiyaṃ nibbānasaṃvattaniyanti?</i></a> <a><i>Āmantā.</i></a> <a><i>Hañci amataṃ na mohaṭṭhāniyaṃ na aññāṇakaraṇaṃ …pe…</i></a> <a><i>nibbānasaṃvattaniyaṃ, no ca vata re vattabbe—</i></a> <a><i>“amataṃ ārabbha moho uppajjatī”ti.</i></a></p>
<p><a data-ref="sc5, pts-vp-pli403, ms32Kv_1861, msdiv550"><i>☑ Rūpaṃ ārabbha saṃyojanā uppajjanti, rūpaṃ saṃyojaniyaṃ ganthaniyaṃ …pe… saṃkilesiyanti?</i></a> <a><i>Āmantā.</i></a> <a><i>Amataṃ ārabbha saṃyojanā uppajjanti, amataṃ saṃyojaniyaṃ …pe… saṃkilesiyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1862"><i>☑ Rūpaṃ ārabbha rāgo uppajjati, rūpaṃ rāgaṭṭhāniyaṃ rajaniyaṃ kamaniyaṃ madaniyaṃ bandhaniyaṃ mucchaniyanti?</i></a> <a><i>Āmantā.</i></a> <a><i>Amataṃ ārabbha rāgo uppajjati, amataṃ rāgaṭṭhāniyaṃ …pe… mucchaniyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1863"><i>☑ Rūpaṃ ārabbha doso uppajjati, rūpaṃ dosaṭṭhāniyaṃ kopaṭṭhāniyaṃ paṭighaṭṭhāniyanti?</i></a> <a><i>Āmantā.</i></a> <a><i>Amataṃ ārabbha doso uppajjati, amataṃ dosaṭṭhāniyaṃ kopaṭṭhāniyaṃ paṭighaṭṭhāniyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1864"><i>☑ Rūpaṃ ārabbha moho uppajjati, rūpaṃ mohaṭṭhāniyaṃ aññāṇakaraṇaṃ …pe… anibbānasaṃvattaniyanti?</i></a> <a><i>Āmantā.</i></a> <a><i>Amataṃ ārabbha moho uppajjati, amataṃ mohaṭṭhāniyaṃ aññāṇakaraṇaṃ …pe… anibbānasaṃvattaniyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1865"><i>☑ Amataṃ ārabbha saṃyojanā uppajjanti, amataṃ asaṃyojaniyaṃ aganthaniyaṃ anoghaniyaṃ ayoganiyaṃ anīvaraṇiyaṃ aparāmaṭṭhaṃ anupādāniyaṃ asaṃkilesiyanti?</i></a> <a><i>Āmantā.</i></a> <a><i>Rūpaṃ ārabbha saṃyojanā uppajjanti, rūpaṃ asaṃyojaniyaṃ aganthaniyaṃ …pe… asaṃkilesiyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1866"><i>☑ Amataṃ ārabbha rāgo uppajjati, amataṃ na rāgaṭṭhāniyaṃ na rajaniyaṃ na kamaniyaṃ na madaniyaṃ na bandhaniyaṃ na mucchaniyanti?</i></a> <a><i>Āmantā.</i></a> <a><i>Rūpaṃ ārabbha rāgo uppajjati, rūpaṃ na rāgaṭṭhāniyaṃ …pe…</i></a> <a><i>na mucchaniyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, pts-vp-pli404, ms32Kv_1867"><i>☑ Amataṃ ārabbha doso uppajjati, amataṃ na dosaṭṭhāniyaṃ na kopaṭṭhāniyaṃ na paṭighaṭṭhāniyanti?</i></a> <a><i>Āmantā.</i></a> <a><i>Rūpaṃ ārabbha doso uppajjati, rūpaṃ na dosaṭṭhāniyaṃ na kopaṭṭhāniyaṃ na paṭighaṭṭhāniyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1868"><i>☑ Amataṃ ārabbha moho uppajjati, amataṃ na mohaṭṭhāniyaṃ na aññāṇakaraṇaṃ …pe… nibbānasaṃvattaniyanti?</i></a> <a><i>Āmantā.</i></a> <a><i>Rūpaṃ ārabbha moho uppajjati, rūpaṃ na mohaṭṭhāniyaṃ na aññāṇakaraṇaṃ …pe… nibbānasaṃvattaniyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_1869, msdiv551"><i>☒ Na vattabbaṃ—</i></a> <a><i>“amatārammaṇaṃ saṃyojanan”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“nibbānaṃ nibbānato sañjānāti, nibbānaṃ nibbānato sañjānitvā nibbānaṃ maññati, nibbānasmiṃ maññati, nibbānato maññati, nibbānaṃ meti maññati, nibbānaṃ abhinandatī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi amatārammaṇaṃ saṃyojananti.</i></a></p>
<p class="endsutta"><a data-ref="ms32Kv_1870"><i>Amatārammaṇakathā niṭṭhitā.</i></a></p>
</article>
</section>
</div>
</body>
</html>
