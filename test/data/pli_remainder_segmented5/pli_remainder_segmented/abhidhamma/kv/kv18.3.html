<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv18.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhārasamavagga</i></a></p>
<h1><a><i>Karuṇākathā</i></a></h1>
</div>
<p><a data-ref="sc1, pts-vp-pli562, ms32Kv_2521, msdiv807"><i>☑ Natthi buddhassa bhagavato karuṇāti?</i></a> <a><i>Āmantā.</i></a> <a><i>Natthi buddhassa bhagavato mettāti?</i></a> <a><i>Na hevaṃ vattabbe …pe…</i></a> <a><i>natthi buddhassa bhagavato karuṇāti?</i></a> <a><i>Āmantā.</i></a> <a><i>Natthi buddhassa bhagavato muditā …pe…</i></a> <a><i>upekkhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2522"><i>☑ Atthi buddhassa bhagavato mettāti?</i></a> <a><i>Āmantā.</i></a> <a><i>Atthi buddhassa bhagavato karuṇāti?</i></a> <a><i>Na hevaṃ vattabbe …pe…</i></a> <a><i>atthi buddhassa bhagavato muditā …pe…</i></a> <a><i>upekkhāti?</i></a> <a><i>Āmantā.</i></a> <a><i>Atthi buddhassa bhagavato karuṇāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2523"><i>☑ Natthi buddhassa bhagavato karuṇāti?</i></a> <a><i>Āmantā.</i></a> <a><i>Bhagavā akāruṇikoti?</i></a> <a><i>Na hevaṃ vattabbe …pe…</i></a> <a><i>nanu bhagavā kāruṇiko lokahito lokānukampako lokatthacaroti?</i></a> <a><i>Āmantā.</i></a> <a><i>Hañci bhagavā kāruṇiko lokahito lokānukampako lokatthacaro, no ca vata re vattabbe—</i></a> <a><i>“natthi buddhassa bhagavato karuṇā”ti …pe….</i></a></p>
<p><a data-ref="sc4, ms32Kv_2524"><i>☑ Natthi buddhassa bhagavato karuṇāti?</i></a> <a><i>Āmantā.</i></a> <a><i>Nanu bhagavā mahākaruṇāsamāpattiṃ samāpajjīti?</i></a> <a><i>Āmantā.</i></a> <a><i>Hañci bhagavā mahākaruṇāsamāpattiṃ samāpajji, no ca vata re vattabbe—</i></a> <a><i>“natthi buddhassa bhagavato karuṇā”ti.</i></a></p>
<p><a data-ref="sc5, ms32Kv_2525, msdiv808"><i>☒ Atthi buddhassa bhagavato karuṇāti?</i></a> <a><i>Āmantā.</i></a> <a><i>Bhagavā sarāgoti?</i></a> <a><i>Na hevaṃ vattabbe.</i></a> <a><i>Tena hi natthi buddhassa bhagavato karuṇāti.</i></a></p>
<p class="endsutta"><a data-ref="ms32Kv_2526"><i>Karuṇākathā niṭṭhitā.</i></a></p>
</article>
</section>
</div>
</body>
</html>
