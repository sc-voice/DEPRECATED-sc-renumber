<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv15.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pannarasamavagga</i></a></p>
<h1><a><i>Khaṇalayamuhuttakathā</i></a></h1>
</div>
<p><a data-ref="sc1, pts-vp-pli514, ms32Kv_2305, msdiv722"><i>☑ Khaṇo parinipphanno, layo parinipphanno, muhuttaṃ parinipphannanti?</i></a> <a><i>Āmantā.</i></a> <a><i>Rūpanti?</i></a> <a><i>Na hevaṃ vattabbe …pe…</i></a> <a><i>vedanā …</i></a> <a><i>saññā …</i></a> <a><i>saṅkhārā …</i></a> <a><i>viññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2306, msdiv723"><i>☑ Na vattabbaṃ—</i></a> <a><i>“muhuttaṃ parinipphannan”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“tīṇimāni, bhikkhave, kathāvatthūni.</i></a> <a><i>Katamāni tīṇi?</i></a> <a><i>Atītaṃ vā, bhikkhave, addhānaṃ ārabbha kathaṃ katheyya—</i></a> <a><i>‘evaṃ ahosi atītamaddhānan’ti;</i></a> <a><i>anāgataṃ vā, bhikkhave, addhānaṃ ārabbha kathaṃ katheyya—</i></a> <a><i>‘evaṃ bhavissati anāgatamaddhānan’ti;</i></a> <a><i>etarahi vā, bhikkhave, paccuppannaṃ addhānaṃ ārabbha kathaṃ katheyya—</i></a> <a><i>‘evaṃ hoti etarahi paccuppannan’ti.</i></a> <a><i>Imāni kho, bhikkhave, tīṇi kathāvatthūnī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi muhuttaṃ parinipphannanti.</i></a></p>
<p class="endsutta"><a data-ref="ms32Kv_2307"><i>Khaṇalayamuhuttakathā niṭṭhitā.</i></a></p>
</article>
</section>
</div>
</body>
</html>
