<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv18.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhārasamavagga</i></a></p>
<h1><a><i>Jhānantarikakathā</i></a></h1>
</div>
<p><a data-ref="sc1, ms32Kv_2552, msdiv817"><i>☑ Atthi jhānantarikāti?</i></a> <a><i>Āmantā.</i></a> <a><i>Atthi phassantarikā …pe…</i></a> <a><i>atthi saññantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2553"><i>☑ Atthi jhānantarikāti?</i></a> <a><i>Āmantā.</i></a> <a><i>Dutiyassa ca jhānassa tatiyassa ca jhānassa antare atthi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2554"><i>☑ Atthi jhānantarikāti?</i></a> <a><i>Āmantā.</i></a> <a><i>Tatiyassa ca jhānassa catutthassa ca jhānassa antare atthi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli570, ms32Kv_2555"><i>☑ Dutiyassa ca jhānassa tatiyassa ca jhānassa antare natthi jhānantarikāti?</i></a> <a><i>Āmantā.</i></a> <a><i>Hañci dutiyassa ca jhānassa tatiyassa ca jhānassa antare natthi jhānantarikā, no ca vata re vattabbe—</i></a> <a><i>“atthi jhānantarikā”ti.</i></a></p>
<p><a data-ref="sc5, ms32Kv_2556"><i>☑ Tatiyassa ca jhānassa catutthassa ca jhānassa antare natthi jhānantarikāti?</i></a> <a><i>Āmantā.</i></a> <a><i>Hañci tatiyassa ca jhānassa catutthassa ca jhānassa antare natthi jhānantarikā, no ca vata re vattabbe—</i></a> <a><i>“atthi jhānantarikā”ti.</i></a></p>
<p><a data-ref="sc6, ms32Kv_2557, msdiv818"><i>☑ Paṭhamassa ca jhānassa dutiyassa ca jhānassa antare atthi jhānantarikāti?</i></a> <a><i>Āmantā.</i></a> <a><i>Dutiyassa ca jhānassa tatiyassa ca jhānassa antare atthi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2558"><i>☑ Paṭhamassa ca jhānassa dutiyassa ca jhānassa antare atthi jhānantarikāti?</i></a> <a><i>Āmantā.</i></a> <a><i>Tatiyassa ca jhānassa catutthassa ca jhānassa antare atthi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_2559"><i>☑ Dutiyassa ca jhānassa tatiyassa ca jhānassa antare natthi jhānantarikāti?</i></a> <a><i>Āmantā.</i></a> <a><i>Paṭhamassa ca jhānassa dutiyassa ca jhānassa antare natthi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_2560"><i>☑ Tatiyassa ca jhānassa catutthassa ca jhānassa antare natthi jhānantarikāti?</i></a> <a><i>Āmantā.</i></a> <a><i>Paṭhamassa ca jhānassa dutiyassa ca jhānassa antare natthi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_2561, msdiv819"><i>☑ Avitakko vicāramatto samādhi jhānantarikāti?</i></a> <a><i>Āmantā.</i></a> <a><i>Savitakko savicāro samādhi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, pts-vp-pli571, ms32Kv_2562"><i>☑ Avitakko vicāramatto samādhi jhānantarikāti?</i></a> <a><i>Āmantā.</i></a> <a><i>Avitakko avicāro samādhi jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_2563"><i>☑ Savitakko savicāro samādhi na jhānantarikāti?</i></a> <a><i>Āmantā.</i></a> <a><i>Avitakko vicāramatto samādhi na jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_2564"><i>☑ Avitakko avicāro samādhi na jhānantarikāti?</i></a> <a><i>Āmantā.</i></a> <a><i>Avitakko vicāramatto samādhi na jhānantarikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, ms32Kv_2565, msdiv820"><i>☑ Dvinnaṃ jhānānaṃ paṭuppannānamantare avitakko vicāramatto samādhīti?</i></a> <a><i>Āmantā.</i></a> <a><i>Nanu avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannanti?</i></a> <a><i>Āmantā.</i></a> <a><i>Hañci avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannaṃ, no ca vata re vattabbe—</i></a> <a><i>“dvinnaṃ jhānānaṃ paṭuppannānamantare avitakko vicāramatto samādhi jhānantarikā”ti.</i></a></p>
<p><a data-ref="sc15, ms32Kv_2566, msdiv821"><i>☒ Avitakko vicāramatto samādhi na jhānantarikāti?</i></a> <a><i>Āmantā.</i></a> <a><i>Avitakko vicāramatto samādhi paṭhamaṃ jhānaṃ …pe…</i></a> <a><i>dutiyaṃ jhānaṃ …pe…</i></a> <a><i>tatiyaṃ jhānaṃ …pe…</i></a> <a><i>catutthaṃ jhānanti?</i></a> <a><i>Na hevaṃ vattabbe.</i></a> <a><i>Tena hi avitakko vicāramatto samādhi jhānantarikāti.</i></a></p>
<p><a data-ref="sc16, pts-vp-pli572, ms32Kv_2567, msdiv822"><i>☑ Avitakko vicāramatto samādhi jhānantarikāti?</i></a> <a><i>Āmantā.</i></a> <a><i>Nanu tayo samādhī vuttā bhagavatā—</i></a> <a><i>“savitakko savicāro samādhi”, avitakko vicāramatto samādhi, avitakko avicāro samādhī”ti?</i></a> <a><i>Āmantā.</i></a> <a><i>Hañci tayo samādhī vuttā bhagavatā—</i></a> <a><i>“savitakko …pe…</i></a> <a><i>avicāro samādhi”, no ca vata re vattabbe—</i></a> <a><i>“avitakko vicāramatto samādhi jhānantarikā”ti.</i></a></p>
<p class="endsutta"><a data-ref="ms32Kv_2568"><i>Jhānantarikakathā niṭṭhitā.</i></a></p>
</article>
</section>
</div>
</body>
</html>
