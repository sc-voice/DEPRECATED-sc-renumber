<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Nayathācittassavācātikathā</i></a></h1>
</div>
<p><a data-ref="sc1, ms32Kv_1910, msdiv564"><i>☑ Na yathācittassa vācāti?</i></a> <a><i>Āmantā.</i></a> <a><i>Aphassakassa vācā avedanakassa vācā asaññakassa vācā acetanakassa vācā acittakassa vācāti?</i></a> <a><i>Na hevaṃ vattabbe …pe…</i></a> <a><i>nanu saphassakassa vācā savedanakassa vācā sasaññakassa vācā sacetanakassa vācā sacittakassa vācāti?</i></a> <a><i>Āmantā.</i></a> <a><i>Hañci saphassakassa vācā …pe…</i></a> <a><i>sacittakassa vācā, no ca vata re vattabbe—</i></a> <a><i>“na yathācittassa vācā”ti.</i></a></p>
<p><a data-var="Anāvaṭṭentassa → anāvajjantassa (bj, sya-all, mr); anāvaṭṭantassa (pts-vp-pli1)" data-ref="sc2, pts-vp-pli415, ms32Kv_1911"><i>☑ Na yathācittassa vācāti?</i></a> <a><i>Āmantā.</i></a> <a><i>Anāvaṭṭentassa vācā …pe…</i></a> <a><i>anābhogassa vācā …pe… appaṇidahantassa vācāti?</i></a> <a><i>Na hevaṃ vattabbe …pe…</i></a> <a><i>nanu āvaṭṭentassa vācā ābhogassa vācā …pe… paṇidahantassa vācāti?</i></a> <a><i>Āmantā.</i></a> <a><i>Hañci āvaṭṭentassa vācā ābhogassa vācā paṇidahantassa vācā, no ca vata re vattabbe—</i></a> <a><i>“na yathācittassa vācā”ti.</i></a></p>
<p><a data-ref="sc3, ms32Kv_1912"><i>☑ Na yathācittassa vācāti?</i></a> <a><i>Āmantā.</i></a> <a><i>Nanu vācā cittasamuṭṭhānā cittena sahajātā cittena saha ekuppādāti?</i></a> <a><i>Āmantā.</i></a> <a><i>Hañci vācā cittasamuṭṭhānā cittena sahajātā cittena saha ekuppādā, no ca vata re vattabbe—</i></a> <a><i>“na yathācittassa vācā”ti.</i></a></p>
<p><a data-ref="sc4, ms32Kv_1913"><i>☑ Na yathācittassa vācāti?</i></a> <a><i>Āmantā.</i></a> <a><i>Na bhaṇitukāmo bhaṇati, na kathetukāmo katheti, na ālapitukāmo ālapati, na voharitukāmo voharatīti?</i></a> <a><i>Na hevaṃ vattabbe …pe…</i></a> <a><i>nanu bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharatīti?</i></a> <a><i>Āmantā.</i></a> <a><i>Hañci bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharati, no ca vata re vattabbe—</i></a> <a><i>“na yathācittassa vācā”ti.</i></a></p>
<p><a data-ref="sc5, pts-vp-pli416, ms32Kv_1914, msdiv565"><i>☒ Na vattabbaṃ—</i></a> <a><i>“na yathācittassa vācā”ti?</i></a> <a><i>Āmantā.</i></a> <a><i>Nanu atthi koci “aññaṃ bhaṇissāmī”ti aññaṃ bhaṇati, “aññaṃ kathessāmī”ti aññaṃ katheti, “aññaṃ ālapissāmī”ti aññaṃ ālapati, “aññaṃ voharissāmī”ti aññaṃ voharatīti?</i></a> <a><i>Āmantā.</i></a> <a><i>Hañci atthi koci “aññaṃ bhaṇissāmī”ti aññaṃ bhaṇati …pe…</i></a> <a><i>“aññaṃ voharissāmī”ti aññaṃ voharati, tena vata re vattabbe—</i></a> <a><i>“na yathācittassa vācā”ti.</i></a></p>
<p class="endsutta"><a data-ref="ms32Kv_1915"><i>Na yathācittassa vācātikathā niṭṭhitā.</i></a></p>
</article>
</section>
</div>
</body>
</html>
