<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv4.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Catutthavagga</i></a></p>
<h1><a><i>Aparāpisamannāgatakathā</i></a></h1>
</div>
<p><a data-ref="sc1, pts-vp-pli291, ms32Kv_1420, msdiv406"><i>☑ Arahattasacchikiriyāya paṭipanno puggalo tīhi phalehi samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1421"><i>☑ Anāgāmiphalasacchikiriyāya paṭipanno puggalo dvīhi phalehi samannāgatoti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo tīhi phassehi tīhi vedanāhi …pe…</i></a> <a><i>tīhi paññāhi samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1422"><i>☑ Sakadāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Sakadāgāmiphalasacchikiriyāya paṭipanno puggalo dvīhi phassehi dvīhi vedanāhi …pe…</i></a> <a><i>dvīhi paññāhi samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1423"><i>☑ Arahattasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo sotāpanno sattakkhattuparamo, kolaṃkolo, ekabījīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1424"><i>☑ Arahattasacchikiriyāya paṭipanno puggalo sakadāgāmiphalena samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo sakadāgāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1425"><i>☑ Arahattasacchikiriyāya paṭipanno puggalo anāgāmiphalena samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo anāgāmī antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsoto akaniṭṭhagāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, pts-vp-pli292, ms32Kv_1426"><i>☑ Anāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo sotāpanno sattakkhattuparamo, kolaṃkolo, ekabījīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1427"><i>☑ Anāgāmiphalasacchikiriyāya paṭipanno puggalo sakadāgāmiphalena samannāgatoti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo sakadāgāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1428"><i>☑ Sakadāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Sakadāgāmiphalasacchikiriyāya paṭipanno puggalo sotāpanno sattakkhattuparamo, kolaṃkolo, ekabījīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1429, msdiv407"><i>☑ Sotāpattiphalena samannāgato “sotāpanno”ti vattabboti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Sveva arahattasacchikiriyāya paṭipanno puggalo, so sotāpannoti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1430"><i>☑ Sakadāgāmiphalena samannāgato “sakadāgāmī”ti vattabboti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo sakadāgāmiphalena samannāgatoti?</i></a> <a><i>Āmantā.</i></a> <a><i>Sveva arahattasacchikiriyāya paṭipanno puggalo, so sakadāgāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, pts-vp-pli293, ms32Kv_1431"><i>☑ Anāgāmiphalena samannāgato “anāgāmī”ti vattabboti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo anāgāmiphalena samannāgatoti?</i></a> <a><i>Āmantā.</i></a> <a><i>Sveva arahattasacchikiriyāya paṭipanno puggalo, so anāgāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_1432"><i>☑ Sotāpattiphalena samannāgato “sotāpanno”ti vattabboti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Sveva anāgāmiphalasacchikiriyāya paṭipanno puggalo, so sotāpannoti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, ms32Kv_1433"><i>☑ Sakadāgāmiphalena samannāgato “sakadāgāmī”ti vattabboti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo sakadāgāmiphalena samannāgatoti?</i></a> <a><i>Āmantā.</i></a> <a><i>Sveva anāgāmiphalasacchikiriyāya paṭipanno puggalo, so sakadāgāmīti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, ms32Kv_1434"><i>☑ Sotāpattiphalena samannāgato “sotāpannoti” vattabboti?</i></a> <a><i>Āmantā.</i></a> <a><i>Sakadāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Sveva sakadāgāmiphalasacchikiriyāya paṭipanno puggalo, so sotāpannoti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, pts-vp-pli294, ms32Kv_1435, msdiv408"><i>☑ Arahattasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Nanu arahattasacchikiriyāya paṭipanno puggalo sotāpattiphalaṃ vītivattoti?</i></a> <a><i>Āmantā.</i></a> <a><i>Hañci arahattasacchikiriyāya paṭipanno puggalo sotāpattiphalaṃ vītivatto, no ca vata re vattabbe—</i></a> <a><i>“arahattasacchikiriyāya paṭipanno puggalo sotāpattiphalena samannāgato”ti.</i></a></p>
<p><a data-ref="sc17, ms32Kv_1436"><i>☑ Arahattasacchikiriyāya paṭipanno puggalo sotāpattiphalaṃ vītivatto, tena samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo sotāpattimaggaṃ vītivatto, sakkāyadiṭṭhiṃ vicikicchaṃ sīlabbataparāmāsaṃ apāyagamanīyaṃ rāgaṃ apāyagamanīyaṃ dosaṃ apāyagamanīyaṃ mohaṃ vītivatto, tena samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc18, ms32Kv_1437"><i>☑ Arahattasacchikiriyāya paṭipanno puggalo sakadāgāmiphalena samannāgatoti?</i></a> <a><i>Āmantā.</i></a> <a><i>Nanu arahattasacchikiriyāya paṭipanno puggalo sakadāgāmiphalaṃ vītivattoti?</i></a> <a><i>Āmantā.</i></a> <a><i>Hañci arahattasacchikiriyāya paṭipanno puggalo sakadāgāmiphalaṃ vītivatto, no ca vata re vattabbe—</i></a> <a><i>“arahattasacchikiriyāya paṭipanno puggalo sakadāgāmiphalena samannāgato”ti.</i></a></p>
<p><a data-ref="sc19, ms32Kv_1438"><i>☑ Arahattasacchikiriyāya paṭipanno puggalo sakadāgāmiphalaṃ vītivatto, tena samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo sakadāgāmimaggaṃ vītivatto, oḷārikaṃ kāmarāgaṃ oḷārikaṃ byāpādaṃ vītivatto, tena samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc20, ms32Kv_1439"><i>☑ Arahattasacchikiriyāya paṭipanno puggalo anāgāmiphalena samannāgatoti?</i></a> <a><i>Āmantā.</i></a> <a><i>Nanu arahattasacchikiriyāya paṭipanno puggalo anāgāmiphalaṃ vītivattoti?</i></a> <a><i>Āmantā.</i></a> <a><i>Hañci arahattasacchikiriyāya paṭipanno puggalo anāgāmiphalaṃ vītivatto, no ca vata re vattabbe—</i></a> <a><i>“arahattasacchikiriyāya paṭipanno puggalo anāgāmiphalena samannāgato”ti.</i></a></p>
<p><a data-ref="sc21, pts-vp-pli295, ms32Kv_1440"><i>☑ Arahattasacchikiriyāya paṭipanno puggalo anāgāmiphalaṃ vītivatto, tena samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipanno puggalo anāgāmimaggaṃ vītivatto, aṇusahagataṃ kāmarāgaṃ aṇusahagataṃ byāpādaṃ vītivatto, tena samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc22, ms32Kv_1441, msdiv409"><i>☑ Anāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Nanu anāgāmiphalasacchikiriyāya paṭipanno puggalo sotāpattiphalaṃ vītivattoti?</i></a> <a><i>Āmantā.</i></a> <a><i>Hañci anāgāmiphalasacchikiriyāya paṭipanno puggalo sotāpattiphalaṃ vītivatto, no ca vata re vattabbe—</i></a> <a><i>“anāgāmiphalasacchikiriyāya paṭipanno puggalo sotāpattiphalena samannāgato”ti.</i></a></p>
<p><a data-ref="sc23, ms32Kv_1442"><i>☑ Anāgāmiphalasacchikiriyāya paṭipanno puggalo sotāpattiphalaṃ vītivatto, tena samannāgatoti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo sotāpattimaggaṃ vītivatto, sakkāyadiṭṭhiṃ …pe…</i></a> <a><i>apāyagamanīyaṃ mohaṃ vītivatto, tena samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc24, ms32Kv_1443"><i>☑ Anāgāmiphalasacchikiriyāya paṭipanno puggalo sakadāgāmiphalena samannāgatoti?</i></a> <a><i>Āmantā.</i></a> <a><i>Nanu anāgāmiphalasacchikiriyāya paṭipanno puggalo sakadāgāmiphalaṃ vītivattoti?</i></a> <a><i>Āmantā.</i></a> <a><i>Hañci anāgāmiphalasacchikiriyāya paṭipanno puggalo sakadāgāmiphalaṃ vītivatto, no ca vata re vattabbe—</i></a> <a><i>“anāgāmiphalasacchikiriyāya paṭipanno puggalo sakadāgāmiphalena samannāgato”ti.</i></a></p>
<p><a data-ref="sc25, pts-vp-pli296, ms32Kv_1444"><i>☑ Anāgāmiphalasacchikiriyāya paṭipanno puggalo sakadāgāmiphalaṃ vītivatto, tena samannāgatoti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipanno puggalo sakadāgāmimaggaṃ vītivatto, oḷārikaṃ kāmarāgaṃ oḷārikaṃ byāpādaṃ vītivatto, tena samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc26, ms32Kv_1445, msdiv410"><i>☑ Sakadāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Nanu sakadāgāmiphalasacchikiriyāya paṭipanno puggalo sotāpattiphalaṃ vītivattoti?</i></a> <a><i>Āmantā.</i></a> <a><i>Hañci sakadāgāmiphalasacchikiriyāya paṭipanno puggalo sotāpattiphalaṃ vītivatto, no ca vata re vattabbe—</i></a> <a><i>“sakadāgāmiphalasacchikiriyāya paṭipanno puggalo sotāpattiphalena samannāgato”ti.</i></a></p>
<p><a data-ref="sc27, ms32Kv_1446"><i>☑ Sakadāgāmiphalasacchikiriyāya paṭipanno puggalo sotāpattiphalaṃ vītivatto, tena samannāgatoti?</i></a> <a><i>Āmantā.</i></a> <a><i>Sakadāgāmiphalasacchikiriyāya paṭipanno puggalo sotāpattimaggaṃ vītivatto, sakkāyadiṭṭhiṃ …pe…</i></a> <a><i>apāyagamanīyaṃ mohaṃ vītivatto, tena samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc28, ms32Kv_1447, msdiv411"><i>☒ Na vattabbaṃ—</i></a> <a><i>“arahattasacchikiriyāya paṭipanno puggalo tīhi phalehi samannāgato”ti?</i></a> <a><i>Āmantā.</i></a> <a><i>Nanu arahattasacchikiriyāya paṭipannena puggalena tīṇi phalāni paṭiladdhāni, tehi ca aparihīnoti?</i></a> <a><i>Āmantā.</i></a> <a><i>Hañci arahattasacchikiriyāya paṭipannena puggalena tīṇi phalāni paṭiladdhāni tehi ca aparihīno, tena vata re vattabbe—</i></a> <a><i>“arahattasacchikiriyāya paṭipanno puggalo tīhi phalehi samannāgato”ti.</i></a></p>
<p><a data-ref="sc29, pts-vp-pli297, ms32Kv_1448"><i>☒ Na vattabbaṃ—</i></a> <a><i>“anāgāmiphalasacchikiriyāya paṭipanno puggalo dvīhi phalehi samannāgato”ti?</i></a> <a><i>Āmantā.</i></a> <a><i>Nanu anāgāmiphalasacchikiriyāya paṭipannena puggalena dve phalāni paṭiladdhāni, tehi ca aparihīnoti?</i></a> <a><i>Āmantā.</i></a> <a><i>Hañci anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīno, tena vata re vattabbe—</i></a> <a><i>“anāgāmiphalasacchikiriyāya paṭipanno puggalo dvīhi phalehi samannāgato”ti.</i></a></p>
<p><a data-ref="sc30, ms32Kv_1449"><i>☒ Na vattabbaṃ—</i></a> <a><i>“sakadāgāmiphalasacchikiriyāya paṭipanno puggalo sotāpattiphalena samannāgato”ti?</i></a> <a><i>Āmantā.</i></a> <a><i>Nanu sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ, tena ca aparihīnoti?</i></a> <a><i>Āmantā.</i></a> <a><i>Hañci sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīno, tena vata re vattabbe—</i></a> <a><i>“sakadāgāmiphalasacchikiriyāya paṭipanno puggalo sotāpattiphalena samannāgato”ti.</i></a></p>
<p><a data-ref="sc31, ms32Kv_1450, msdiv412"><i>☑ Arahattasacchikiriyāya paṭipannena puggalena tīṇi phalāni paṭiladdhāni tehi ca aparihīnoti, arahattasacchikiriyāya paṭipanno puggalo tīhi phalehi samannāgatoti?</i></a> <a><i>Āmantā.</i></a> <a><i>Arahattasacchikiriyāya paṭipannena puggalena cattāro maggā paṭiladdhā tehi ca aparihīnoti, arahattasacchikiriyāya paṭipanno puggalo catūhi maggehi samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc32, ms32Kv_1451"><i>☑ Anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīnoti, anāgāmiphalasacchikiriyāya paṭipanno puggalo dvīhi phalehi samannāgatoti?</i></a> <a><i>Āmantā.</i></a> <a><i>Anāgāmiphalasacchikiriyāya paṭipannena puggalena tayo maggā paṭiladdhā tehi ca aparihīnoti, anāgāmiphalasacchikiriyāya paṭipanno puggalo tīhi maggehi samannāgatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc33, pts-vp-pli298, ms32Kv_1452"><i>☑ Sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīnoti, sakadāgāmiphalasacchikiriyāya paṭipanno puggalo sotāpattiphalena samannāgatoti?</i></a> <a><i>Āmantā.</i></a> <a><i>Sakadāgāmiphalasacchikiriyāya paṭipannena puggalena dve maggā paṭiladdhā tehi ca aparihīnoti, sakadāgāmiphalasacchikiriyāya paṭipanno puggalo dvīhi maggehi samannāgatoti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1453"><i>Aparāpi samannāgatakathā niṭṭhitā.</i></a></p>
</article>
</section>
</div>
</body>
</html>
