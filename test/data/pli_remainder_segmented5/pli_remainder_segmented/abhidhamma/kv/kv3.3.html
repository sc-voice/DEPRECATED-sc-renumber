<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv3.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tatiyavagga</i></a></p>
<h1><a><i>Vimuttikathā</i></a></h1>
</div>
<p><a data-ref="sc1, ms32Kv_1138, msdiv363"><i>☑ Sarāgaṃ cittaṃ vimuccatīti?</i></a> <a><i>Āmantā.</i></a> <a><i>Rāgasahagataṃ rāgasahajātaṃ rāgasaṃsaṭṭhaṃ rāgasampayuttaṃ rāgasahabhu rāgānuparivatti akusalaṃ lokiyaṃ sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyaṃ cittaṃ vimuccatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli239, ms32Kv_1139"><i>☑ Saphassaṃ cittaṃ vimuccati, phasso ca cittañca ubho vimuccantīti?</i></a> <a><i>Āmantā.</i></a> <a><i>Sarāgaṃ cittaṃ vimuccati, rāgo ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-var="sapaññaṃ → sasaññaṃ (bj, mr)" data-ref="sc3, ms32Kv_1140"><i>☑ Savedanaṃ …pe…</i></a> <a><i>sasaññaṃ …pe…</i></a> <a><i>sacetanaṃ …pe…</i></a> <a><i>sapaññaṃ cittaṃ vimuccati, paññā ca cittañca ubho vimuccantīti?</i></a> <a><i>Āmantā.</i></a> <a><i>Sarāgaṃ cittaṃ vimuccati, rāgo ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1141"><i>☑ Saphassaṃ sarāgaṃ cittaṃ vimuccati, phasso ca cittañca ubho vimuccantīti?</i></a> <a><i>Āmantā.</i></a> <a><i>Rāgo ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1142"><i>☑ Savedanaṃ sarāgaṃ …pe…</i></a> <a><i>sasaññaṃ sarāgaṃ …pe…</i></a> <a><i>sacetanaṃ sarāgaṃ …pe…</i></a> <a><i>sapaññaṃ sarāgaṃ cittaṃ vimuccati, paññā ca cittañca ubho vimuccantīti?</i></a> <a><i>Āmantā.</i></a> <a><i>Rāgo ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1143, msdiv364"><i>☑ Sadosaṃ cittaṃ vimuccatīti?</i></a> <a><i>Āmantā.</i></a> <a><i>Dosasahagataṃ dosasahajātaṃ dosasaṃsaṭṭhaṃ dosasampayuttaṃ dosasahabhu dosānuparivatti akusalaṃ lokiyaṃ sāsavaṃ …pe… saṃkilesiyaṃ cittaṃ vimuccatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1144"><i>☑ Saphassaṃ cittaṃ vimuccati, phasso ca cittañca ubho vimuccantīti?</i></a> <a><i>Āmantā.</i></a> <a><i>Sadosaṃ cittaṃ vimuccati, doso ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, pts-vp-pli240, ms32Kv_1145"><i>☑ Savedanaṃ …pe…</i></a> <a><i>sasaññaṃ …pe…</i></a> <a><i>sacetanaṃ …pe…</i></a> <a><i>sapaññaṃ cittaṃ vimuccati, paññā ca cittañca ubho vimuccantīti?</i></a> <a><i>Āmantā.</i></a> <a><i>Sadosaṃ cittaṃ vimuccati, doso ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1146"><i>☑ Saphassaṃ sadosaṃ cittaṃ vimuccati, phasso ca cittañca ubho vimuccantīti?</i></a> <a><i>Āmantā.</i></a> <a><i>Sadosaṃ cittaṃ vimuccati, doso ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1147"><i>☑ Savedanaṃ sadosaṃ …</i></a> <a><i>sasaññaṃ sadosaṃ …</i></a> <a><i>sacetanaṃ sadosaṃ …</i></a> <a><i>sapaññaṃ sadosaṃ cittaṃ vimuccati, paññā ca cittañca ubho vimuccantīti?</i></a> <a><i>Āmantā.</i></a> <a><i>Doso ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1148, msdiv365"><i>☑ Samohaṃ cittaṃ vimuccatīti?</i></a> <a><i>Āmantā.</i></a> <a><i>Mohasahagataṃ mohasahajātaṃ mohasaṃsaṭṭhaṃ mohasampayuttaṃ mohasahabhu mohānuparivatti akusalaṃ lokiyaṃ sāsavaṃ …pe… saṃkilesiyaṃ cittaṃ vimuccatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1149"><i>☑ Saphassaṃ cittaṃ vimuccati, phasso ca cittañca ubho vimuccantīti?</i></a> <a><i>Āmantā.</i></a> <a><i>Samohaṃ cittaṃ vimuccati, moho ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_1150"><i>☑ Savedanaṃ …</i></a> <a><i>sasaññaṃ …</i></a> <a><i>sacetanaṃ …</i></a> <a><i>sapaññaṃ cittaṃ vimuccati, paññā ca cittañca ubho vimuccantīti?</i></a> <a><i>Āmantā.</i></a> <a><i>Samohaṃ cittaṃ vimuccati, moho ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, pts-vp-pli241, ms32Kv_1151"><i>☑ Saphassaṃ samohaṃ cittaṃ vimuccati, phasso ca cittañca ubho vimuccantīti?</i></a> <a><i>Āmantā.</i></a> <a><i>Moho ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, ms32Kv_1152"><i>☑ Savedanaṃ samohaṃ …</i></a> <a><i>sasaññaṃ samohaṃ …</i></a> <a><i>sacetanaṃ samohaṃ …pe…</i></a> <a><i>sapaññaṃ samohaṃ cittaṃ vimuccati, paññā ca cittañca ubho vimuccantīti?</i></a> <a><i>Āmantā.</i></a> <a><i>Moho ca cittañca ubho vimuccantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, ms32Kv_1153"><i>☑ Sarāgaṃ sadosaṃ samohaṃ cittaṃ vimuccatīti?</i></a> <a><i>Āmantā.</i></a> <a><i>Vītarāgaṃ vītadosaṃ vītamohaṃ nikkilesaṃ cittaṃ vimuccatīti?</i></a> <a><i>Na hevaṃ vattabbe …pe…</i></a> <a><i>tena hi na vattabbaṃ—</i></a> <a><i>“sarāgaṃ sadosaṃ samohaṃ cittaṃ vimuccatī”ti.</i></a></p>
<p class="endsutta"><a data-var="Vimuttikathā → vimuccatikathā (sya-all)" data-ref="ms32Kv_1154"><i>Vimuttikathā niṭṭhitā.</i></a></p>
</article>
</section>
</div>
</body>
</html>
