<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv5.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pañcamavagga</i></a></p>
<h1><a><i>Sammutiñāṇakathā</i></a></h1>
</div>
<p><a data-ref="sc1, pts-vp-pli311, ms32Kv_1506, msdiv434"><i>☒ Na vattabbaṃ—</i></a> <a><i>“sammutiñāṇaṃ saccārammaṇaññeva na aññārammaṇan”ti?</i></a> <a><i>Āmantā.</i></a> <a><i>Nanu pathavīkasiṇaṃ samāpattiṃ samāpannassa atthi ñāṇaṃ, pathavīkasiṇañca sammutisaccamhīti?</i></a> <a><i>Āmantā.</i></a> <a><i>Hañci pathavīkasiṇaṃ samāpattiṃ samāpannassa atthi ñāṇaṃ, pathavīkasiṇañca sammutisaccamhi, tena vata re vattabbe—</i></a> <a><i>“sammutiñāṇaṃ saccārammaṇaññeva na aññārammaṇan”ti.</i></a></p>
<p><a data-ref="sc2, ms32Kv_1507"><i>☒ Na vattabbaṃ—</i></a> <a><i>“sammutiñāṇaṃ saccārammaṇaññeva na aññārammaṇan”ti?</i></a> <a><i>Āmantā …pe…</i></a> <a><i>nanu āpokasiṇaṃ …pe…</i></a> <a><i>tejokasiṇaṃ …pe…</i></a> <a><i>gilānapaccayabhesajjaparikkhāraṃ dadantassa atthi ñāṇaṃ, gilānapaccayabhesajjaparikkhāro ca sammutisaccamhīti?</i></a> <a><i>Āmantā.</i></a> <a><i>Hañci gilānapaccayabhesajjaparikkhāraṃ dadantassa atthi ñāṇaṃ, gilānapaccayabhesajjaparikkhāro ca sammutisaccamhi, tena vata re vattabbe—</i></a> <a><i>“sammutiñāṇaṃ saccārammaṇaññeva na aññārammaṇan”ti.</i></a></p>
<p><a data-ref="sc3, ms32Kv_1508, msdiv435"><i>☑ Sammutiñāṇaṃ saccārammaṇaññeva na aññārammaṇanti?</i></a> <a><i>Āmantā.</i></a> <a><i>Tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1509"><i>Sammutiñāṇakathā niṭṭhitā.</i></a></p>
</article>
</section>
</div>
</body>
</html>
