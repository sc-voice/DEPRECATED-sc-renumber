<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv10.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dasamavagga</i></a></p>
<h1><a><i>Sīlaṃacetasikantikathā</i></a></h1>
</div>
<p><a data-ref="sc1, pts-vp-pli434, ms32Kv_1972, msdiv590"><i>☑ Sīlaṃ acetasikanti?</i></a> <a><i>Āmantā.</i></a> <a><i>Rūpaṃ …pe…</i></a> <a><i>nibbānaṃ …</i></a> <a><i>Cakkhāyatanaṃ …pe…</i></a> <a><i>kāyāyatanaṃ …</i></a> <a><i>rūpāyatanaṃ …pe…</i></a> <a><i>phoṭṭhabbāyatananti?</i></a> <a><i>Na hevaṃ vattabbe …pe…</i></a> <a><i>sīlaṃ acetasikanti?</i></a> <a><i>Āmantā.</i></a> <a><i>Phasso acetasikoti?</i></a> <a><i>Na hevaṃ vattabbe …pe…</i></a> <a><i>sīlaṃ acetasikanti?</i></a> <a><i>Āmantā.</i></a> <a><i>Vedanā …pe…</i></a> <a><i>saññā …pe…</i></a> <a><i>cetanā …pe…</i></a> <a><i>saddhā …pe…</i></a> <a><i>vīriyaṃ …pe…</i></a> <a><i>sati …pe…</i></a> <a><i>samādhi …pe…</i></a> <a><i>paññā acetasikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1973"><i>☑ Phasso cetasikoti?</i></a> <a><i>Āmantā.</i></a> <a><i>Sīlaṃ cetasikanti?</i></a> <a><i>Na hevaṃ vattabbe …pe…</i></a> <a><i>vedanā …pe…</i></a> <a><i>saññā …pe…</i></a> <a><i>cetanā …pe…</i></a> <a><i>saddhā …pe…</i></a> <a><i>vīriyaṃ …pe…</i></a> <a><i>sati …pe…</i></a> <a><i>samādhi …pe…</i></a> <a><i>paññā cetasikāti?</i></a> <a><i>Āmantā.</i></a> <a><i>Sīlaṃ cetasikanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1974, msdiv591"><i>☑ Sīlaṃ acetasikanti?</i></a> <a><i>Āmantā.</i></a> <a><i>Aniṭṭhaphalanti?</i></a> <a><i>Na hevaṃ vattabbe …pe…</i></a> <a><i>nanu iṭṭhaphalanti?</i></a> <a><i>Āmantā.</i></a> <a><i>Hañci iṭṭhaphalaṃ, no ca vata re vattabbe—</i></a> <a><i>“sīlaṃ acetasikan”ti.</i></a></p>
<p><a data-ref="sc4, ms32Kv_1975"><i>☑ Saddhā iṭṭhaphalā, saddhā cetasikāti?</i></a> <a><i>Āmantā.</i></a> <a><i>Sīlaṃ iṭṭhaphalaṃ, sīlaṃ cetasikanti?</i></a> <a><i>Na hevaṃ vattabbe …pe…</i></a> <a><i>vīriyaṃ …pe…</i></a> <a><i>sati …pe…</i></a> <a><i>samādhi …pe…</i></a> <a><i>paññā iṭṭhaphalā, paññā cetasikāti?</i></a> <a><i>Āmantā.</i></a> <a><i>Sīlaṃ iṭṭhaphalaṃ, sīlaṃ cetasikanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli435, ms32Kv_1976"><i>☑ Sīlaṃ iṭṭhaphalaṃ, sīlaṃ acetasikanti?</i></a> <a><i>Āmantā.</i></a> <a><i>Saddhā iṭṭhaphalā, saddhā acetasikāti?</i></a> <a><i>Na hevaṃ vattabbe …pe…</i></a> <a><i>sīlaṃ iṭṭhaphalaṃ, sīlaṃ acetasikanti?</i></a> <a><i>Āmantā.</i></a> <a><i>Vīriyaṃ …pe…</i></a> <a><i>sati …pe…</i></a> <a><i>samādhi …pe…</i></a> <a><i>paññā iṭṭhaphalā, paññā acetasikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1977, msdiv592"><i>☑ Sīlaṃ acetasikanti?</i></a> <a><i>Āmantā.</i></a> <a><i>Aphalaṃ avipākanti?</i></a> <a><i>Na hevaṃ vattabbe …pe…</i></a> <a><i>nanu saphalaṃ savipākanti?</i></a> <a><i>Āmantā.</i></a> <a><i>Hañci saphalaṃ savipākaṃ, no ca vata re vattabbe—</i></a> <a><i>“sīlaṃ acetasikan”ti …pe….</i></a></p>
<p><a data-ref="sc7, ms32Kv_1978"><i>☑ Cakkhāyatanaṃ acetasikaṃ avipākanti?</i></a> <a><i>Āmantā.</i></a> <a><i>Sīlaṃ acetasikaṃ avipākanti?</i></a> <a><i>Na hevaṃ vattabbe …pe…</i></a> <a><i>sotāyatanaṃ …pe…</i></a> <a><i>kāyāyatanaṃ …pe…</i></a> <a><i>rūpāyatanaṃ …pe…</i></a> <a><i>phoṭṭhabbāyatanaṃ acetasikaṃ avipākanti?</i></a> <a><i>Āmantā.</i></a> <a><i>Sīlaṃ acetasikaṃ avipākanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1979"><i>☑ Sīlaṃ acetasikaṃ savipākanti?</i></a> <a><i>Āmantā.</i></a> <a><i>Cakkhāyatanaṃ acetasikaṃ savipākanti?</i></a> <a><i>Na hevaṃ vattabbe …pe…</i></a> <a><i>sīlaṃ acetasikaṃ savipākanti?</i></a> <a><i>Āmantā.</i></a> <a><i>Sotāyatanaṃ …pe…</i></a> <a><i>kāyāyatanaṃ …</i></a> <a><i>rūpāyatanaṃ …pe…</i></a> <a><i>phoṭṭhabbāyatanaṃ acetasikaṃ savipākanti?</i></a> <a><i>Na hevaṃ vattabbe …pe…</i></a></p>
<p><a data-ref="sc9, pts-vp-pli436, ms32Kv_1980, msdiv593"><i>☑ Sammāvācā acetasikāti?</i></a> <a><i>Āmantā.</i></a> <a><i>Sammādiṭṭhi acetasikāti?</i></a> <a><i>Na hevaṃ vattabbe …pe…</i></a> <a><i>sammāvācā acetasikāti?</i></a> <a><i>Āmantā.</i></a> <a><i>Sammāsaṅkappo …pe…</i></a> <a><i>sammāvāyāmo …pe…</i></a> <a><i>sammāsati …pe…</i></a> <a><i>sammāsamādhi acetasikoti?</i></a> <a><i>Na hevaṃ vattabbe …pe…</i></a> <a><i>sammākammanto …pe…</i></a> <a><i>sammāājīvo acetasikoti?</i></a> <a><i>Āmantā.</i></a> <a><i>Sammādiṭṭhi acetasikāti?</i></a> <a><i>Na hevaṃ vattabbe …pe…</i></a> <a><i>sammāājīvo acetasikoti?</i></a> <a><i>Āmantā.</i></a> <a><i>Sammāsaṅkappo …</i></a> <a><i>sammāvāyāmo …</i></a> <a><i>sammāsati …</i></a> <a><i>sammāsamādhi acetasikoti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1981"><i>☑ Sammādiṭṭhi cetasikāti?</i></a> <a><i>Āmantā.</i></a> <a><i>Sammāvācā cetasikāti?</i></a> <a><i>Na hevaṃ vattabbe …pe…</i></a> <a><i>sammādiṭṭhi cetasikāti?</i></a> <a><i>Āmantā.</i></a> <a><i>Sammākammanto …pe…</i></a> <a><i>sammāājīvo cetasikoti?</i></a> <a><i>Na hevaṃ vattabbe …pe…</i></a> <a><i>sammāsaṅkappo …pe…</i></a> <a><i>sammāvāyāmo …pe…</i></a> <a><i>sammāsati …pe…</i></a> <a><i>sammāsamādhi cetasikoti?</i></a> <a><i>Āmantā.</i></a> <a><i>Sammāvācā cetasikāti?</i></a> <a><i>Na hevaṃ vattabbe …pe…</i></a> <a><i>sammāsamādhi cetasikoti?</i></a> <a><i>Āmantā.</i></a> <a><i>Sammākammanto …pe…</i></a> <a><i>sammāājīvo cetasikoti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1982, msdiv594"><i>☒ Na vattabbaṃ—</i></a> <a><i>“sīlaṃ acetasikan”ti?</i></a> <a><i>Āmantā.</i></a> <a><i>Sīle uppajjitvā niruddhe dussīlo hotīti?</i></a> <a><i>Na hevaṃ vattabbe.</i></a> <a><i>Tena hi sīlaṃ acetasikanti.</i></a></p>
<p class="endsutta"><a data-ref="ms32Kv_1983"><i>Sīlaṃ acetasikantikathā niṭṭhitā.</i></a></p>
</article>
</section>
</div>
</body>
</html>
