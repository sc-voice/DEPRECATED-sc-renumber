<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv18.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhārasamavagga</i></a></p>
<h1><a><i>Saddaṃsuṇātītikathā</i></a></h1>
</div>
<p><a data-ref="sc1, ms32Kv_2569, msdiv823"><i>☑ Samāpanno saddaṃ suṇātīti?</i></a> <a><i>Āmantā.</i></a> <a><i>Samāpanno cakkhunā rūpaṃ passati …pe…</i></a> <a><i>sotena …pe…</i></a> <a><i>ghānena …pe…</i></a> <a><i>jivhāya …pe…</i></a> <a><i>kāyena phoṭṭhabbaṃ phusatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2570"><i>☑ Samāpanno saddaṃ suṇātīti?</i></a> <a><i>Āmantā.</i></a> <a><i>Sotaviññāṇasamaṅgī samāpannoti?</i></a> <a><i>Na hevaṃ vattabbe.</i></a> <a><i>Nanu samādhi manoviññāṇasamaṅgissāti?</i></a> <a><i>Āmantā.</i></a> <a><i>Hañci samādhi manoviññāṇasamaṅgissa, no ca vata re vattabbe—</i></a> <a><i>“samāpanno saddaṃ suṇātī”ti.</i></a></p>
<p><a data-ref="sc3, ms32Kv_2571"><i>☑ Samādhi manoviññāṇasamaṅgissa, sotaviññāṇasamaṅgī saddaṃ suṇātīti?</i></a> <a><i>Āmantā.</i></a> <a><i>Hañci samādhi manoviññāṇasamaṅgissa, sotaviññāṇasamaṅgī saddaṃ suṇāti, no ca vata re vattabbe—</i></a> <a><i>“samāpanno saddaṃ suṇātī”ti.</i></a> <a><i>Samādhi manoviññāṇasamaṅgissa, sotaviññāṇasamaṅgī saddaṃ suṇātīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli573, ms32Kv_2572, msdiv824"><i>☒ Na vattabbaṃ—</i></a> <a><i>“samāpanno saddaṃ suṇātī”ti?</i></a> <a><i>Āmantā.</i></a> <a><i>Nanu paṭhamassa jhānassa saddo kaṇṭako vutto bhagavatāti?</i></a> <a><i>Āmantā.</i></a> <a><i>Hañci paṭhamassa jhānassa saddo kaṇṭako vutto bhagavatā, tena vata re vattabbe—</i></a> <a><i>“samāpanno saddaṃ suṇātī”ti.</i></a></p>
<p><a data-ref="sc5, ms32Kv_2573, msdiv825"><i>☑ Paṭhamassa jhānassa saddo kaṇṭako vutto bhagavatāti, samāpanno saddaṃ suṇātīti?</i></a> <a><i>Āmantā.</i></a> <a><i>Dutiyassa jhānassa vitakko vicāro kaṇṭako vutto bhagavatā, atthi tassa vitakkavicārāti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2574"><i>☑ Paṭhamassa jhānassa saddo kaṇṭako vutto bhagavatāti, samāpanno saddaṃ suṇātīti?</i></a> <a><i>Āmantā.</i></a> <a><i>Tatiyassa jhānassa pīti kaṇṭako …pe…</i></a> <a><i>catutthassa jhānassa assāsapassāso kaṇṭako … ākāsānañcāyatanaṃ samāpannassa rūpasaññā kaṇṭako … viññāṇañcāyatanaṃ samāpannassa ākāsānañcāyatanasaññā kaṇṭako … ākiñcaññāyatanaṃ samāpannassa viññāṇañcāyatanasaññā kaṇṭako … nevasaññānāsaññāyatanaṃ samāpannassa ākiñcaññāyatanasaññā kaṇṭako … saññāvedayitanirodhaṃ samāpannassa saññā ca vedanā ca kaṇṭako vutto bhagavatā, atthi tassa saññā ca vedanā cāti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-var="Saddaṃ → samāpanno saddaṃ (bj, sya-all)" data-ref="ms32Kv_2575"><i>Saddaṃ suṇātītikathā niṭṭhitā.</i></a></p>
</article>
</section>
</div>
</body>
</html>
