<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv12.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dvādasamavagga</i></a></p>
<h1><a><i>Saḷāyatanakathā</i></a></h1>
</div>
<p><a data-ref="sc1, pts-vp-pli468, ms32Kv_2103, msdiv638"><i>☑ Cakkhāyatanaṃ vipākoti?</i></a> <a><i>Āmantā.</i></a> <a><i>Sukhavedaniyaṃ dukkhavedaniyaṃ …pe… sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu na sukhavedaniyaṃ …pe… anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci na sukhavedaniyaṃ …pe… anārammaṇaṃ, natthi tassa āvaṭṭanā …pe… paṇidhi, no ca vata re vattabbe—</i></a> <a><i>“cakkhāyatanaṃ vipāko”ti …pe….</i></a></p>
<p><a data-ref="sc2, ms32Kv_2104"><i>☑ Phasso vipāko, phasso sukhavedaniyo …pe…</i></a> <a><i>sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Cakkhāyatanaṃ vipāko, cakkhāyatanaṃ sukhavedaniyaṃ …pe… sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2105"><i>☑ Cakkhāyatanaṃ vipāko, cakkhāyatanaṃ na sukhavedaniyaṃ …pe… anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Phasso vipāko, phasso na sukhavedaniyo …pe…</i></a> <a><i>anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2106, msdiv639"><i>☑ Sotāyatanaṃ …pe…</i></a> <a><i>ghānāyatanaṃ …pe…</i></a> <a><i>jivhāyatanaṃ …pe…</i></a> <a><i>kāyāyatanaṃ vipākoti?</i></a> <a><i>Āmantā.</i></a> <a><i>Sukhavedaniyaṃ …pe… sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu na sukhavedaniyaṃ …pe… anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci na sukhavedaniyaṃ …pe… anārammaṇaṃ, natthi tassa āvaṭṭanā …pe… paṇidhi, no ca vata re vattabbe—</i></a> <a><i>“kāyāyatanaṃ vipāko”ti.</i></a></p>
<p><a data-ref="sc5, pts-vp-pli469, ms32Kv_2107"><i>☑ Phasso vipāko, phasso sukhavedaniyo …pe…</i></a> <a><i>sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Kāyāyatanaṃ vipāko, kāyāyatanaṃ sukhavedaniyaṃ …pe… sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>kāyāyatanaṃ vipāko, kāyāyatanaṃ na sukhavedaniyaṃ …pe… anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Phasso vipāko, phasso na sukhavedaniyo …pe…</i></a> <a><i>anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2108, msdiv640"><i>☒ Na vattabbaṃ—</i></a> <a><i>“saḷāyatanaṃ vipāko”ti?</i></a> <a><i>Āmantā.</i></a> <a><i>Nanu saḷāyatanaṃ kammassa katattā uppannanti?</i></a> <a><i>Āmantā.</i></a> <a><i>Hañci saḷāyatanaṃ kammassa katattā uppannaṃ, tena vata re vattabbe—</i></a> <a><i>“saḷāyatanaṃ vipāko”ti.</i></a></p>
<p class="endsutta"><a data-ref="ms32Kv_2109"><i>Saḷāyatanakathā niṭṭhitā.</i></a></p>
</article>
</section>
</div>
</body>
</html>
