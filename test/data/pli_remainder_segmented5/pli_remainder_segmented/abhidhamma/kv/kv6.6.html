<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Ākāsakathā</i></a></h1>
</div>
<p><a data-ref="sc1, pts-vp-pli329, ms32Kv_1579, msdiv460"><i>☑ Ākāso asaṅkhatoti?</i></a> <a><i>Āmantā.</i></a> <a><i>Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?</i></a> <a><i>Na hevaṃ vattabbe …pe…</i></a> <a><i>ākāso asaṅkhato, nibbānaṃ asaṅkhatanti?</i></a> <a><i>Āmantā.</i></a> <a><i>Dve asaṅkhatānīti?</i></a> <a><i>Na hevaṃ vattabbe …pe….</i></a> <a><i>Dve asaṅkhatānīti?</i></a> <a><i>Āmantā.</i></a> <a><i>Dve tāṇāni …pe… antarikā vāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1580"><i>☑ Ākāso asaṅkhatoti?</i></a> <a><i>Āmantā.</i></a> <a><i>Atthi keci anākāsaṃ ākāsaṃ karontīti?</i></a> <a><i>Āmantā.</i></a> <a><i>Atthi keci saṅkhataṃ asaṅkhataṃ karontīti?</i></a> <a><i>Na hevaṃ vattabbe …pe…</i></a> <a><i>atthi keci ākāsaṃ anākāsaṃ karontīti?</i></a> <a><i>Āmantā.</i></a> <a><i>Atthi keci asaṅkhataṃ saṅkhataṃ karontīti?</i></a> <a><i>Na hevaṃ vattabbe …pe….</i></a></p>
<p><a data-var="iddhiṃ → sattiṃ (?)" data-ref="sc3, ms32Kv_1581"><i>☑ Ākāse pakkhino gacchanti, candimasūriyā gacchanti, tārakarūpāni gacchanti, iddhiṃ vikubbanti, bāhuṃ cālenti, pāṇiṃ cālenti, leḍḍuṃ khipanti, laguḷaṃ khipanti, iddhiṃ khipanti, usuṃ khipantīti?</i></a> <a><i>Āmantā.</i></a> <a><i>Asaṅkhate pakkhino gacchanti, candimasūriyā gacchanti, tārakarūpāni gacchanti, iddhiṃ vikubbanti, bāhuṃ cālenti, pāṇiṃ cālenti, leḍḍuṃ khipanti, laguḷaṃ khipanti, iddhiṃ khipanti, usuṃ khipantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1582, msdiv461"><i>☑ Ākāsaṃ parivāretvā gharāni karonti koṭṭhāni karontīti?</i></a> <a><i>Āmantā.</i></a> <a><i>Asaṅkhataṃ parivāretvā gharāni karonti koṭṭhāni karontīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1583"><i>☑ Udapāne khaññamāne anākāso ākāso hotīti?</i></a> <a><i>Āmantā.</i></a> <a><i>Saṅkhataṃ asaṅkhataṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli330, ms32Kv_1584"><i>☑ Tucchaudapāne pūriyamāne, tucchakoṭṭhe pūriyamāne, tucchakumbhiyā pūriyamānāya ākāso antaradhāyatīti?</i></a> <a><i>Āmantā.</i></a> <a><i>Asaṅkhataṃ antaradhāyatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1585, msdiv462"><i>☒ Na vattabbaṃ—</i></a> <a><i>“ākāso asaṅkhato”ti?</i></a> <a><i>Āmantā.</i></a> <a><i>Ākāso saṅkhatoti?</i></a> <a><i>Na hevaṃ vattabbe …pe…</i></a> <a><i>tena hi ākāso asaṅkhatoti.</i></a></p>
<p class="endsutta"><a data-ref="ms32Kv_1586"><i>Ākāsakathā niṭṭhitā.</i></a></p>
</article>
</section>
</div>
</body>
</html>
