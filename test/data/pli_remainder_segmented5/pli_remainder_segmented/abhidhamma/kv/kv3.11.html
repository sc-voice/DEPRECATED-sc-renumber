<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv3.11">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tatiyavagga</i></a></p>
<h1><a><i>Asaññakathā</i></a></h1>
</div>
<p><a data-ref="sc1, ms32Kv_1253, msdiv381"><i>☑ Asaññasattesu saññā atthīti?</i></a> <a><i>Āmantā.</i></a> <a><i>Saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1254"><i>Nanu asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti?</i></a> <a><i>Āmantā.</i></a> <a><i>Hañci asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābho, no ca vata re vattabbe—</i></a> <a><i>“asaññasattesu saññā atthī”ti.</i></a></p>
<p><a data-ref="sc3, pts-vp-pli261, ms32Kv_1255"><i>☑ Asaññasattesu saññā atthīti?</i></a> <a><i>Āmantā.</i></a> <a><i>Pañcavokārabhavo gati sattāvāso saṃsāro yoni attabhāvapaṭilābhoti?</i></a> <a><i>Na hevaṃ vattabbe …pe…</i></a></p>
<p><a data-ref="sc4, ms32Kv_1256"><i>Nanu ekavokārabhavo gati sattāvāso saṃsāro yoni attabhāvapaṭilābhoti?</i></a> <a><i>Āmantā.</i></a> <a><i>Hañci ekavokārabhavo gati sattāvāso saṃsāro yoni attabhāvapaṭilābho, no ca vata re vattabbe—</i></a> <a><i>“asaññasattesu saññā atthī”ti.</i></a></p>
<p><a data-ref="sc5, ms32Kv_1257"><i>☑ Asaññasattesu saññā atthīti?</i></a> <a><i>Āmantā.</i></a> <a><i>Tāya saññāya saññākaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1258, msdiv382"><i>☑ Manussesu saññā atthi, so ca saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti?</i></a> <a><i>Āmantā.</i></a> <a><i>Asaññasattesu saññā atthi, so ca saññābhavo saññāgati sattāvāso saṃsāro yoni attabhāvapaṭilābhoti?</i></a> <a><i>Na hevaṃ vattabbe …pe…</i></a></p>
<p><a data-ref="sc7, ms32Kv_1259"><i>☑ Manussesu saññā atthi, so ca pañcavokārabhavo gati sattāvāso saṃsāro yoni attabhāvapaṭilābhoti?</i></a> <a><i>Āmantā.</i></a> <a><i>Asaññasattesu saññā atthi, so ca pañcavokārabhavo gati sattāvāso saṃsāro yoni attabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1260"><i>☑ Manussesu saññā atthi, tāya saññāya saññākaraṇīyaṃ karotīti?</i></a> <a><i>Āmantā.</i></a> <a><i>Asaññasattesu saññā atthi, tāya saññāya saññākaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, pts-vp-pli262, ms32Kv_1261"><i>☑ Asaññasattesu saññā atthi, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti?</i></a> <a><i>Āmantā.</i></a> <a><i>Manussesu saññā atthi, so ca asaññabhavo asaññagati …pe…</i></a> <a><i>asaññattabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1262"><i>☑ Asaññasattesu saññā atthi, so ca ekavokārabhavo gati sattāvāso saṃsāro yoni attabhāvapaṭilābhoti?</i></a> <a><i>Āmantā.</i></a> <a><i>Manussesu saññā atthi, so ca ekavokārabhavo gati …pe…</i></a> <a><i>attabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1263"><i>☑ Asaññasattesu saññā atthi, na ca tāya saññāya saññākaraṇīyaṃ karotīti?</i></a> <a><i>Āmantā.</i></a> <a><i>Manussesu saññā atthi, na ca tāya saññāya saññākaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1264, msdiv383"><i>☒ Na vattabbaṃ—</i></a> <a><i>“asaññasattesu saññā atthī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“santi, bhikkhave, asaññasattā nāma devā;</i></a> <a><i>saññuppādā ca pana te devā tamhā kāyā cavantī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi asaññasattesu saññā atthīti.</i></a></p>
<p><a data-var="Kiñci → kañci (bj, sya-all, pts-vp-pli1)" data-ref="sc13, ms32Kv_1265"><i>☑ Asaññasattesu saññā atthīti?</i></a> <a><i>Kiñci kāle atthi, kiñci kāle natthīti.</i></a> <a><i>Kiñci kāle saññasattā kiñci kāle asaññasattā, kiñci kāle saññabhavo kiñci kāle asaññabhavo, kiñci kāle pañcavokārabhavo kiñci kāle ekavokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, pts-vp-pli263, ms32Kv_1266"><i>☑ Asaññasattesu saññā kiñci kāle atthi, kiñci kāle natthīti?</i></a> <a><i>Āmantā.</i></a> <a><i>Kaṃ kālaṃ atthi, kaṃ kālaṃ natthīti?</i></a> <a><i>Cutikāle upapattikāle atthi, ṭhitikāle natthīti.</i></a> <a><i>Cutikāle upapattikāle saññasattā, ṭhitikāle asaññasattā;</i></a> <a><i>cutikāle upapattikāle saññabhavo, ṭhitikāle asaññabhavo;</i></a> <a><i>cutikāle upapattikāle pañcavokārabhavo, ṭhitikāle ekavokārabhavoti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1267"><i>Asaññakathā niṭṭhitā.</i></a></p>
</article>
</section>
</div>
</body>
</html>
