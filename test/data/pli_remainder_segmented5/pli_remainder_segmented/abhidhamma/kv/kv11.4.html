<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv11.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekādasamavagga</i></a></p>
<h1><a><i>Idaṃdukkhantikathā</i></a></h1>
</div>
<p><a data-var="dukkhasamudayo”ti → samudayoti (bj, sya-all, pts-vp-pli1)" data-ref="sc1, ms32Kv_2046, msdiv618"><i>☑ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a data-var="dukkhanirodho”ti → nirodhoti (bj, sya-all, pts-vp-pli1)"><i>Āmantā.</i></a> <a><i>“Ayaṃ dukkhasamudayo”ti vācaṃ bhāsato “ayaṃ dukkhasamudayo”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>“idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a><i>Āmantā.</i></a> <a><i>“Ayaṃ dukkhanirodho”ti vācaṃ bhāsato “ayaṃ dukkhanirodho”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>“idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a><i>Āmantā.</i></a> <a><i>“Ayaṃ maggo”ti vācaṃ bhāsato “ayaṃ maggo”ti ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli454, ms32Kv_2047"><i>☑ “Ayaṃ samudayo”ti vācaṃ bhāsato na ca “ayaṃ samudayo”ti ñāṇaṃ pavattatīti?</i></a> <a><i>Āmantā.</i></a> <a><i>“Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>“ayaṃ nirodho”ti …</i></a> <a><i>“ayaṃ maggo”ti vācaṃ bhāsato na ca “ayaṃ maggo”ti ñāṇaṃ pavattatīti?</i></a> <a><i>Āmantā.</i></a> <a><i>“Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2048, msdiv619"><i>☑ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a><i>Āmantā.</i></a> <a><i>“Rūpaṃ aniccan”ti vācaṃ bhāsato “rūpaṃ aniccan”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>“idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a><i>Āmantā.</i></a> <a><i>Vedanā …</i></a> <a><i>saññā …</i></a> <a><i>saṅkhārā …</i></a> <a><i>“viññāṇaṃ aniccan”ti vācaṃ bhāsato “viññāṇaṃ aniccan”ti ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2049"><i>☑ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a><i>Āmantā.</i></a> <a><i>“Rūpaṃ anattā”ti vācaṃ bhāsato “rūpaṃ anattā”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>“idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a><i>Āmantā.</i></a> <a><i>Vedanā …</i></a> <a><i>saññā …</i></a> <a><i>saṅkhārā …</i></a> <a><i>“viññāṇaṃ anattā”ti vācaṃ bhāsato “viññāṇaṃ anattā”ti ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli455, ms32Kv_2050"><i>☑ “Rūpaṃ aniccan”ti vācaṃ bhāsato na ca “rūpaṃ aniccan”ti ñāṇaṃ pavattatīti?</i></a> <a><i>Āmantā.</i></a> <a><i>“Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>vedanā …</i></a> <a><i>saññā …</i></a> <a><i>saṅkhārā …</i></a> <a><i>“viññāṇaṃ aniccan”ti vācaṃ bhāsato na ca “viññāṇaṃ aniccan”ti ñāṇaṃ pavattatīti?</i></a> <a><i>Āmantā.</i></a> <a><i>“Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2051"><i>☑ “Rūpaṃ anattā”ti vācaṃ bhāsato na ca “rūpaṃ anattā”ti ñāṇaṃ pavattatīti?</i></a> <a><i>Āmantā.</i></a> <a><i>“Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti?</i></a> <a><i>Na hevaṃ vattabbe …pe…</i></a> <a><i>vedanā …</i></a> <a><i>saññā …</i></a> <a><i>saṅkhārā …</i></a> <a><i>“viññāṇaṃ anattā”ti vācaṃ bhāsato na ca “viññāṇaṃ anattā”ti ñāṇaṃ pavattatīti?</i></a> <a><i>Āmantā.</i></a> <a><i>“Idaṃ dukkhan”ti vācaṃ bhāsato na ca “dukkhan”ti ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p><a data-var="ti → i iti (bj); īti (sya-all, pts-vp-pli1)" data-ref="sc7, ms32Kv_2052, msdiv620"><i>☑ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti?</i></a> <a data-var="dan”ti → daṃ iti (bj)"><i>Āmantā.</i></a> <a data-var="ti → du iti dūti (sya-all); ruci (pts-vp-pli1) | khan”ti → khaṃ iti (bj); kkhanti (si)"><i>“I”ti ca “dan”ti ca “du”ti ca “khan”ti ca ñāṇaṃ pavattatīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_2053"><i>Idaṃ dukkhantikathā niṭṭhitā.</i></a></p>
</article>
</section>
</div>
</body>
</html>
