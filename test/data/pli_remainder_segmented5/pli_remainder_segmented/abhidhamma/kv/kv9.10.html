<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Nayathācittassakāyakammantikathā</i></a></h1>
</div>
<p><a data-ref="sc1, ms32Kv_1916, msdiv566"><i>☑ Na yathācittassa kāyakammanti?</i></a> <a><i>Āmantā.</i></a> <a><i>Aphassakassa kāyakammaṃ …pe…</i></a> <a><i>acittakassa kāyakammanti?</i></a> <a><i>Na hevaṃ vattabbe …pe…</i></a> <a><i>nanu saphassakassa kāyakammaṃ …pe…</i></a> <a><i>sacittakassa kāyakammanti?</i></a> <a><i>Āmantā.</i></a> <a><i>Hañci saphassakassa kāyakammaṃ …pe…</i></a> <a><i>sacittakassa kāyakammaṃ, no ca vata re vattabbe—</i></a> <a><i>“na yathācittassa kāyakamman”ti.</i></a></p>
<p><a data-ref="sc2, ms32Kv_1917"><i>☑ Na yathācittassa kāyakammanti?</i></a> <a><i>Āmantā.</i></a> <a><i>Anāvaṭṭentassa kāyakammaṃ …pe… appaṇidahantassa kāyakammanti?</i></a> <a><i>Na hevaṃ vattabbe …pe…</i></a> <a><i>nanu āvaṭṭentassa kāyakammaṃ …pe… paṇidahantassa kāyakammanti?</i></a> <a><i>Āmantā.</i></a> <a><i>Hañci āvaṭṭentassa kāyakammaṃ …pe… paṇidahantassa kāyakammaṃ, no ca vata re vattabbe—</i></a> <a><i>“na yathācittassa kāyakamman”ti.</i></a></p>
<p><a data-ref="sc3, pts-vp-pli417, ms32Kv_1918"><i>☑ Na yathācittassa kāyakammanti?</i></a> <a><i>Āmantā.</i></a> <a><i>Nanu kāyakammaṃ cittasamuṭṭhānaṃ cittena sahajātaṃ cittena saha ekuppādanti?</i></a> <a><i>Āmantā.</i></a> <a><i>Hañci kāyakammaṃ cittasamuṭṭhānaṃ cittena sahajātaṃ cittena saha ekuppādaṃ, no ca vata re vattabbe—</i></a> <a><i>“na yathācittassa kāyakamman”ti.</i></a></p>
<p><a data-ref="sc4, ms32Kv_1919"><i>☑ Na yathācittassa kāyakammanti?</i></a> <a><i>Āmantā.</i></a> <a><i>Na abhikkamitukāmo abhikkamati, na paṭikkamitukāmo paṭikkamati, na āloketukāmo āloketi, na viloketukāmo viloketi, na samiñjitukāmo samiñjeti, na pasāretukāmo pasāretīti?</i></a> <a><i>Na hevaṃ vattabbe …pe….</i></a> <a><i>Nanu abhikkamitukāmo abhikkamati, paṭikkamitukāmo paṭikkamati, āloketukāmo āloketi, viloketukāmo viloketi, samiñjitukāmo samiñjeti, pasāretukāmo pasāretīti?</i></a> <a><i>Āmantā.</i></a> <a><i>Hañci abhikkamitukāmo abhikkamati …pe…</i></a> <a><i>pasāretukāmo pasāreti, no ca vata re vattabbe—</i></a> <a><i>“na yathācittassa kāyakamman”ti.</i></a></p>
<p><a data-ref="sc5, ms32Kv_1920, msdiv567"><i>☒ Na vattabbaṃ—</i></a> <a><i>“na yathācittassa kāyakamman”ti?</i></a> <a><i>Āmantā.</i></a> <a><i>Nanu atthi koci “aññatra gacchissāmī”ti aññatra gacchati …pe…</i></a> <a><i>“aññaṃ pasāressāmī”ti aññaṃ pasāretīti?</i></a> <a><i>Āmantā.</i></a> <a><i>Hañci atthi koci “aññatra gacchissāmī”ti aññatra gacchati …pe…</i></a> <a><i>“aññaṃ pasāressāmī”ti aññaṃ pasāreti, tena vata re vattabbe—</i></a> <a><i>“na yathācittassa kāyakamman”ti.</i></a></p>
<p class="endsutta"><a data-ref="ms32Kv_1921"><i>Na yathācittassa kāyakammantikathā niṭṭhitā.</i></a></p>
</article>
</section>
</div>
</body>
</html>
