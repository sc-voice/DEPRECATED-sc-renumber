<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv5.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pañcamavagga</i></a></p>
<h1><a><i>Viparītakathā</i></a></h1>
</div>
<p><a data-var="Pathavīkasiṇaṃ samāpattiṃ → pathavīkasiṇasamāpattiṃ (bj, mr); paṭhavīkasiṇaṃ samāpattiṃ (sya-all); paṭhavīkasiṇasamāpattiṃ (pts-vp-pli1)" data-ref="sc1, ms32Kv_1477, msdiv424"><i>☑ Pathavīkasiṇaṃ samāpattiṃ samāpannassa viparīte ñāṇanti?</i></a> <a><i>Āmantā.</i></a> <a><i>Anicce niccanti vipariyesoti?</i></a> <a><i>Na hevaṃ vattabbe …pe…</i></a> <a><i>dukkhe sukhanti …pe…</i></a> <a><i>anattani attāti …pe…</i></a> <a><i>asubhe subhanti vipariyesoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1478"><i>☑ Pathavīkasiṇaṃ samāpattiṃ samāpannassa viparīte ñāṇanti?</i></a> <a><i>Āmantā.</i></a> <a><i>Akusalanti?</i></a> <a><i>Na hevaṃ vattabbe …pe…</i></a> <a><i>nanu kusalanti?</i></a> <a><i>Āmantā.</i></a> <a><i>Hañci kusalaṃ, no ca vata re vattabbe—</i></a> <a><i>“pathavīkasiṇaṃ samāpattiṃ samāpannassa viparīte ñāṇan”ti.</i></a></p>
<p><a data-ref="sc3, ms32Kv_1479"><i>☑ Anicce niccanti vipariyeso, so ca akusaloti?</i></a> <a><i>Āmantā.</i></a> <a><i>Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?</i></a> <a><i>Na hevaṃ vattabbe …pe…</i></a> <a><i>dukkhe sukhanti …pe…</i></a> <a><i>anattani attāti …pe…</i></a> <a><i>asubhe subhanti vipariyeso, so ca akusaloti?</i></a> <a><i>Āmantā.</i></a> <a><i>Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli306, ms32Kv_1480, msdiv425"><i>☑ Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?</i></a> <a><i>Āmantā.</i></a> <a><i>Anicce niccanti vipariyeso, so ca kusaloti?</i></a> <a><i>Na hevaṃ vattabbe …pe…</i></a> <a><i>pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?</i></a> <a><i>Āmantā.</i></a> <a><i>Dukkhe sukhanti …pe…</i></a> <a><i>anattani attāti …pe…</i></a> <a><i>asubhe subhanti vipariyeso, so ca kusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1481, msdiv426"><i>☑ Pathavīkasiṇaṃ samāpattiṃ samāpannassa viparīte ñāṇanti?</i></a> <a><i>Āmantā.</i></a> <a><i>Arahā pathavīkasiṇaṃ samāpattiṃ samāpajjeyyāti?</i></a> <a><i>Āmantā.</i></a> <a><i>Hañci arahā pathavīkasiṇaṃ samāpattiṃ samāpajjeyya, no ca vata re vattabbe—</i></a> <a><i>“pathavīkasiṇaṃ samāpattiṃ samāpannassa viparīte ñāṇan”ti.</i></a></p>
<p><a data-ref="sc6, ms32Kv_1482"><i>☑ Pathavīkasiṇaṃ samāpattiṃ samāpannassa viparīte ñāṇaṃ, arahā pathavīkasiṇaṃ samāpattiṃ samāpajjeyyāti?</i></a> <a><i>Āmantā.</i></a> <a><i>Atthi arahato vipariyesoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1483"><i>☑ Atthi arahato vipariyesoti?</i></a> <a><i>Āmantā.</i></a> <a><i>Atthi arahato saññāvipariyeso cittavipariyeso diṭṭhivipariyesoti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1484"><i>☑ Natthi arahato saññāvipariyeso cittavipariyeso diṭṭhivipariyesoti?</i></a> <a><i>Āmantā.</i></a> <a><i>Hañci natthi arahato saññāvipariyeso cittavipariyeso diṭṭhivipariyeso, no ca vata re vattabbe—</i></a> <a><i>“atthi arahato vipariyeso”ti.</i></a></p>
<p><a data-ref="sc9, pts-vp-pli307, ms32Kv_1485, msdiv427"><i>☒ Na vattabbaṃ—</i></a> <a><i>pathavīkasiṇaṃ samāpattiṃ samāpannassa viparīte ñāṇanti?</i></a> <a><i>Āmantā.</i></a> <a><i>Pathavīkasiṇaṃ samāpattiṃ samāpajjantassa sabbeva pathavīti?</i></a> <a><i>Na hevaṃ vattabbe.</i></a> <a><i>Tena hi pathavīkasiṇaṃ samāpattiṃ samāpannassa viparīte ñāṇanti.</i></a></p>
<p><a data-ref="sc10, ms32Kv_1486"><i>☑ Pathavīkasiṇaṃ samāpattiṃ samāpannassa viparīte ñāṇanti?</i></a> <a><i>Āmantā.</i></a> <a><i>Nanu pathavī atthi, atthi ca koci pathaviṃ pathavito samāpajjatīti?</i></a> <a><i>Āmantā.</i></a> <a><i>Hañci pathavī atthi, atthi ca koci pathaviṃ pathavito samāpajjati, no ca vata re vattabbe—</i></a> <a><i>“pathavīkasiṇaṃ samāpattiṃ samāpannassa viparīte ñāṇan”ti.</i></a></p>
<p><a data-ref="sc11, ms32Kv_1487"><i>☑ Pathavī atthi, pathaviṃ pathavito samāpajjantassa viparītaṃ hotīti?</i></a> <a><i>Āmantā.</i></a> <a><i>Nibbānaṃ atthi, nibbānaṃ nibbānato samāpajjantassa viparītaṃ hotīti?</i></a> <a><i>Na hevaṃ vattabbe …pe…</i></a> <a><i>tena hi na vattabbaṃ—</i></a> <a><i>“pathavīkasiṇaṃ samāpattiṃ samāpannassa viparīte ñāṇan”ti.</i></a></p>
<p class="endsutta"><a data-ref="ms32Kv_1488"><i>Viparītakathā niṭṭhitā.</i></a></p>
</article>
</section>
</div>
</body>
</html>
