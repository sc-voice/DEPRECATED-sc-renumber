<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niyāmapaṇṇāsaka</i></a></p>
<p><a><i>Navamavagga</i></a></p>
<h1><a><i>Ānisaṃsadassāvīkathā</i></a></h1>
</div>
<p><a data-ref="sc1, pts-vp-pli400, ms32Kv_1852, msdiv547"><i>☑ Ānisaṃsadassāvissa saṃyojanānaṃ pahānanti?</i></a> <a><i>Āmantā.</i></a> <a><i>Nanu saṅkhāre aniccato manasikaroto saṃyojanā pahīyantīti?</i></a> <a><i>Āmantā.</i></a> <a><i>Hañci saṅkhāre aniccato manasikaroto saṃyojanā pahīyanti, no ca vata re vattabbe—</i></a> <a><i>“ānisaṃsadassāvissa saṃyojanānaṃ pahānan”ti.</i></a></p>
<p><a data-ref="sc2, ms32Kv_1853"><i>☑ Nanu saṅkhāre dukkhato …pe…</i></a> <a><i>rogato …</i></a> <a><i>gaṇḍato …</i></a> <a><i>sallato …</i></a> <a><i>aghato …</i></a> <a><i>ābādhato …</i></a> <a><i>parato …</i></a> <a><i>palokato …</i></a> <a><i>ītito …</i></a> <a><i>upaddavato …</i></a> <a><i>bhayato …</i></a> <a><i>upasaggato …</i></a> <a><i>calato …</i></a> <a><i>pabhaṅguto …</i></a> <a><i>addhuvato …</i></a> <a><i>atāṇato …</i></a> <a><i>aleṇato …</i></a> <a><i>asaraṇato …</i></a> <a><i>asaraṇībhūtato …</i></a> <a><i>rittato …</i></a> <a><i>tucchato …</i></a> <a><i>suññato …</i></a> <a><i>anattato …</i></a> <a><i>ādīnavato …pe…</i></a> <a><i>vipariṇāmadhammato manasikaroto saṃyojanā pahīyantīti?</i></a> <a><i>Āmantā.</i></a> <a><i>Hañci saṅkhāre vipariṇāmadhammato manasikaroto saṃyojanā pahīyanti, no ca vata re vattabbe—</i></a> <a><i>“ānisaṃsadassāvissa saṃyojanānaṃ pahānan”ti.</i></a></p>
<p><a data-ref="sc3, pts-vp-pli401, ms32Kv_1854"><i>☑ Saṅkhāre ca aniccato manasi karoti nibbāne ca ānisaṃsadassāvī hotīti?</i></a> <a><i>Na hevaṃ vattabbe …pe…</i></a> <a><i>saṅkhāre ca aniccato manasi karoti nibbāne ca ānisaṃsadassāvī hotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe…</i></a> <a><i>saṅkhāre ca dukkhato …pe…</i></a> <a><i>vipariṇāmadhammato manasi karoti nibbāne ca ānisaṃsadassāvī hotīti?</i></a> <a><i>Na hevaṃ vattabbe …pe…</i></a> <a><i>saṅkhāre ca vipariṇāmadhammato manasi karoti nibbāne ca ānisaṃsadassāvī hotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1855, msdiv548"><i>☒ Na vattabbaṃ—</i></a> <a><i>“ānisaṃsadassāvissa saṃyojanānaṃ pahānan”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“idha, bhikkhave, bhikkhu nibbāne sukhānupassī viharati sukhasaññī sukhapaṭisaṃvedī, satataṃ samitaṃ abbokiṇṇaṃ cetasā adhimuccamāno paññāya pariyogāhamāno”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi ānisaṃsadassāvissa saṃyojanānaṃ pahānanti.</i></a></p>
<p class="endsutta"><a data-var="Ānisaṃsadassāvīkathā → ānisaṃsakathā (bj, sya-all, pts-vp-pli1)" data-ref="ms32Kv_1856"><i>Ānisaṃsadassāvīkathā niṭṭhitā.</i></a></p>
</article>
</section>
</div>
</body>
</html>
