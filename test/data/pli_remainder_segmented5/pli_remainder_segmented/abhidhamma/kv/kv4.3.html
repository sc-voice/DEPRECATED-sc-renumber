<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv4.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Catutthavagga</i></a></p>
<h1><a><i>Anāsavakathā</i></a></h1>
</div>
<p><a data-ref="sc1, ms32Kv_1315, msdiv391"><i>☑ Arahato sabbe dhammā anāsavāti?</i></a> <a><i>Āmantā.</i></a> <a><i>Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1316"><i>☑ Arahato sabbe dhammā anāsavāti?</i></a> <a><i>Āmantā.</i></a> <a><i>Arahato cakkhuṃ anāsavanti?</i></a> <a><i>Na hevaṃ vattabbe …pe….</i></a> <a><i>Arahato cakkhuṃ anāsavanti?</i></a> <a><i>Āmantā.</i></a> <a><i>Maggo phalaṃ nibbānaṃ, sotāpattimaggo sotāpattiphalaṃ …pe… bojjhaṅgoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1317"><i>☑ Arahato sotaṃ …pe…</i></a> <a><i>arahato ghānaṃ …</i></a> <a><i>arahato jivhā …</i></a> <a><i>arahato kāyo anāsavoti?</i></a> <a><i>Na hevaṃ vattabbe …pe…</i></a> <a><i>arahato kāyo anāsavoti?</i></a> <a><i>Āmantā.</i></a> <a><i>Maggo phalaṃ nibbānaṃ, sotāpattimaggo sotāpattiphalaṃ …pe… bojjhaṅgoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli272, ms32Kv_1318"><i>☑ Arahato kāyo anāsavoti?</i></a> <a><i>Āmantā.</i></a> <a><i>Arahato kāyo paggahaniggahupago chedanabhedanupago kākehi gijjhehi kulalehi sādhāraṇoti?</i></a> <a><i>Āmantā.</i></a> <a><i>Anāsavo dhammo paggahaniggahupago chedanabhedanupago kākehi gijjhehi kulalehi sādhāraṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1319"><i>☑ Arahato kāye visaṃ kameyya, satthaṃ kameyya, aggi kameyyāti?</i></a> <a><i>Āmantā.</i></a> <a><i>Anāsave dhamme visaṃ kameyya, satthaṃ kameyya, aggi kameyyāti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1320"><i>☑ Labbhā arahato kāyo addubandhanena bandhituṃ, rajjubandhanena bandhituṃ, saṅkhalikabandhanena bandhituṃ, gāmabandhanena bandhituṃ, nigamabandhanena bandhituṃ, nagarabandhanena bandhituṃ, janapadabandhanena bandhituṃ, kaṇṭhapañcamehi bandhanehi bandhitunti?</i></a> <a><i>Āmantā.</i></a> <a><i>Labbhā anāsavo dhammo addubandhanena bandhituṃ, rajjubandhanena bandhituṃ, saṅkhalikabandhanena bandhituṃ, gāmanigamanagarajanapadabandhanena bandhituṃ, kaṇṭhapañcamehi bandhanehi bandhitunti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, pts-vp-pli273, ms32Kv_1321, msdiv392"><i>☑ Yadi arahā puthujjanassa cīvaraṃ deti, anāsavaṃ hutvā sāsavaṃ hotīti?</i></a> <a><i>Na hevaṃ vattabbe …pe…</i></a> <a><i>anāsavaṃ hutvā sāsavaṃ hotīti?</i></a> <a><i>Āmantā.</i></a> <a><i>Taññeva anāsavaṃ taṃ sāsavanti?</i></a> <a><i>Na hevaṃ vattabbe …pe…</i></a> <a><i>taññeva anāsavaṃ taṃ sāsavanti?</i></a> <a><i>Āmantā.</i></a> <a><i>Maggo anāsavo hutvā sāsavo hotīti?</i></a> <a><i>Na hevaṃ vattabbe …pe…</i></a> <a><i>phalaṃ …</i></a> <a><i>satipaṭṭhānaṃ …</i></a> <a><i>sammappadhānaṃ …</i></a> <a><i>iddhipādo …</i></a> <a><i>indriyaṃ …</i></a> <a><i>balaṃ …</i></a> <a><i>bojjhaṅgo anāsavo hutvā sāsavo hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1322"><i>☑ Yadi arahā puthujjanassa piṇḍapātaṃ deti, senāsanaṃ deti, gilānapaccayabhesajjaparikkhāraṃ deti, anāsavo hutvā sāsavo hotīti?</i></a> <a><i>Na hevaṃ vattabbe …pe…</i></a> <a><i>anāsavo hutvā sāsavo hotīti?</i></a> <a><i>Āmantā.</i></a> <a><i>Taññeva anāsavaṃ taṃ sāsavanti?</i></a> <a><i>Na hevaṃ vattabbe …pe…</i></a> <a><i>taññeva anāsavaṃ taṃ sāsavanti?</i></a> <a><i>Āmantā.</i></a> <a><i>Maggo anāsavo hutvā sāsavo hotīti?</i></a> <a><i>Na hevaṃ vattabbe …pe…</i></a> <a><i>phalaṃ …</i></a> <a><i>satipaṭṭhānaṃ …</i></a> <a><i>sammappadhānaṃ …</i></a> <a><i>iddhipādo …</i></a> <a><i>indriyaṃ …</i></a> <a><i>balaṃ …</i></a> <a><i>bojjhaṅgo anāsavo hutvā sāsavo hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1323"><i>☑ Yadi puthujjano arahato cīvaraṃ deti, sāsavaṃ hutvā anāsavaṃ hotīti?</i></a> <a><i>Na hevaṃ vattabbe …pe…</i></a> <a><i>sāsavaṃ hutvā anāsavaṃ hotīti?</i></a> <a><i>Āmantā.</i></a> <a><i>Taññeva sāsavaṃ taṃ anāsavanti?</i></a> <a><i>Na hevaṃ vattabbe …pe…</i></a> <a><i>taññeva sāsavaṃ taṃ anāsavanti?</i></a> <a><i>Āmantā.</i></a> <a><i>Rāgo sāsavo hutvā anāsavo hotīti?</i></a> <a><i>Na hevaṃ vattabbe …pe…</i></a> <a><i>doso …pe…</i></a> <a><i>moho …pe…</i></a> <a><i>anottappaṃ sāsavaṃ hutvā anāsavaṃ hotīti?</i></a> <a><i>Na hevaṃ vattabbe …pe…</i></a></p>
<p><a data-ref="sc10, pts-vp-pli274, ms32Kv_1324"><i>☑ Yadi puthujjano arahato piṇḍapātaṃ deti, senāsanaṃ deti, gilānapaccayabhesajjaparikkhāraṃ deti, sāsavo hutvā anāsavo hotīti?</i></a> <a><i>Na hevaṃ vattabbe …pe…</i></a> <a><i>sāsavo hutvā anāsavo hotīti?</i></a> <a><i>Āmantā.</i></a> <a><i>Taññeva sāsavaṃ taṃ anāsavanti?</i></a> <a><i>Na hevaṃ vattabbe …pe…</i></a> <a><i>taññeva sāsavaṃ taṃ anāsavanti?</i></a> <a><i>Āmantā.</i></a> <a><i>Rāgo sāsavo hutvā anāsavo hotīti?</i></a> <a><i>Na hevaṃ vattabbe …pe…</i></a> <a><i>doso …pe…</i></a> <a><i>moho …pe…</i></a> <a><i>anottappaṃ sāsavaṃ hutvā anāsavaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1325"><i>☒ Na vattabbaṃ—</i></a> <a><i>“arahato sabbe dhammā anāsavā”ti?</i></a> <a><i>Āmantā.</i></a> <a><i>Nanu arahā anāsavoti?</i></a> <a><i>Āmantā.</i></a> <a><i>Hañci arahā anāsavo, tena vata re vattabbe—</i></a> <a><i>“arahato sabbe dhammā anāsavā”ti.</i></a></p>
<p class="endsutta"><a data-ref="ms32Kv_1326"><i>Anāsavakathā niṭṭhitā.</i></a></p>
</article>
</section>
</div>
</body>
</html>
