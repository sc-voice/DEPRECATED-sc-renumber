<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv20.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Vīsatimavagga</i></a></p>
<h1><a><i>Ñāṇakathā</i></a></h1>
</div>
<p><a data-ref="sc1, ms32Kv_2660, msdiv863"><i>☑ Natthi puthujjanassa ñāṇanti?</i></a> <a><i>Āmantā.</i></a> <a><i>Natthi puthujjanassa paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇāti?</i></a> <a><i>Na hevaṃ vattabbe …pe…</i></a> <a><i>nanu atthi puthujjanassa paññā pajānanā vicayo …pe…</i></a> <a><i>paccupalakkhaṇāti?</i></a> <a><i>Āmantā.</i></a> <a><i>Hañci atthi puthujjanassa paññā pajānanā vicayo …pe…</i></a> <a><i>paccupalakkhaṇā, no ca vata re vattabbe—</i></a> <a><i>“natthi puthujjanassa ñāṇan”ti.</i></a></p>
<p><a data-ref="sc2, ms32Kv_2661, msdiv864"><i>☑ Natthi puthujjanassa ñāṇanti?</i></a> <a><i>Āmantā.</i></a> <a><i>Puthujjano paṭhamaṃ jhānaṃ samāpajjeyyāti?</i></a> <a><i>Āmantā.</i></a> <a><i>Hañci puthujjano paṭhamaṃ jhānaṃ samāpajjeyya, no ca vata re vattabbe—</i></a> <a><i>“natthi puthujjanassa ñāṇan”ti.</i></a></p>
<p><a data-ref="sc3, pts-vp-pli596, ms32Kv_2662"><i>☑ Puthujjano dutiyaṃ jhānaṃ …pe…</i></a> <a><i>tatiyaṃ jhānaṃ …pe…</i></a> <a><i>catutthaṃ jhānaṃ …pe…</i></a> <a><i>ākāsānañcāyatanaṃ samāpajjeyya,</i></a> <a><i>viññāṇañcāyatanaṃ ākiñcaññāyatanaṃ nevasaññānāsaññāyatanaṃ samāpajjeyya,</i></a> <a><i>puthujjano dānaṃ dadeyya …pe…</i></a> <a><i>cīvaraṃ dadeyya,</i></a> <a><i>piṇḍapātaṃ dadeyya,</i></a> <a><i>senāsanaṃ dadeyya,</i></a> <a><i>gilānapaccayabhesajjaparikkhāraṃ dadeyyāti?</i></a> <a><i>Āmantā.</i></a> <a><i>Hañci puthujjano gilānapaccayabhesajjaparikkhāraṃ dadeyya, no ca vata re vattabbe—</i></a> <a><i>“natthi puthujjanassa ñāṇan”ti.</i></a></p>
<p><a data-ref="sc4, ms32Kv_2663, msdiv865"><i>☒ Atthi puthujjanassa ñāṇanti?</i></a> <a><i>Āmantā.</i></a> <a><i>Puthujjano tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_2664"><i>Ñāṇakathā niṭṭhitā.</i></a></p>
</article>
</section>
</div>
</body>
</html>
