<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Anusayāanārammaṇātikathā</i></a></h1>
</div>
<p><a data-ref="sc1, pts-vp-pli406, ms32Kv_1878, msdiv554"><i>☑ Anusayā anārammaṇāti?</i></a> <a><i>Āmantā.</i></a> <a><i>Rūpaṃ nibbānaṃ cakkhāyatanaṃ …pe…</i></a> <a><i>phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1879"><i>☑ Kāmarāgānusayo anārammaṇoti?</i></a> <a><i>Āmantā.</i></a> <a><i>Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ anārammaṇanti?</i></a> <a><i>Na hevaṃ vattabbe …pe…</i></a> <a><i>kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ sārammaṇanti?</i></a> <a><i>Āmantā.</i></a> <a><i>Kāmarāgānusayo sārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1880"><i>☑ Kāmarāgānusayo anārammaṇoti?</i></a> <a><i>Āmantā.</i></a> <a><i>Katamakkhandhapariyāpannoti?</i></a> <a><i>Saṅkhārakkhandhapariyāpannoti.</i></a> <a><i>Saṅkhārakkhandho anārammaṇoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho anārammaṇoti?</i></a> <a><i>Āmantā.</i></a> <a><i>Vedanākkhandho saññākkhandho viññāṇakkhandho anārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1881"><i>☑ Kāmarāgānusayo saṅkhārakkhandhapariyāpanno anārammaṇoti?</i></a> <a><i>Āmantā.</i></a> <a><i>Kāmarāgo saṅkhārakkhandhapariyāpanno anārammaṇoti?</i></a> <a><i>Na hevaṃ vattabbe …pe…</i></a> <a><i>kāmarāgo saṅkhārakkhandhapariyāpanno sārammaṇoti?</i></a> <a><i>Āmantā.</i></a> <a><i>Kāmarāgānusayo saṅkhārakkhandhapariyāpanno sārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli407, ms32Kv_1882"><i>☑ Kāmarāgānusayo saṅkhārakkhandhapariyāpanno anārammaṇo, kāmarāgo saṅkhārakkhandhapariyāpanno sārammaṇoti?</i></a> <a><i>Āmantā.</i></a> <a><i>Saṅkhārakkhandho ekadeso sārammaṇo ekadeso anārammaṇoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho ekadeso sārammaṇo ekadeso anārammaṇoti?</i></a> <a><i>Āmantā.</i></a> <a><i>Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1883, msdiv555"><i>☑ Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo anārammaṇoti?</i></a> <a><i>Āmantā.</i></a> <a><i>Avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇaṃ anārammaṇanti?</i></a> <a><i>Na hevaṃ vattabbe …pe…</i></a> <a><i>avijjā avijjogho …pe…</i></a> <a><i>avijjānīvaraṇaṃ sārammaṇanti?</i></a> <a><i>Āmantā.</i></a> <a><i>Avijjānusayo sārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1884"><i>☑ Avijjānusayo anārammaṇoti?</i></a> <a><i>Āmantā.</i></a> <a><i>Katamakkhandhapariyāpannoti?</i></a> <a><i>Saṅkhārakkhandhapariyāpannoti.</i></a> <a><i>Saṅkhārakkhandho anārammaṇoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho anārammaṇoti?</i></a> <a><i>Āmantā.</i></a> <a><i>Vedanākkhandho saññākkhandho viññāṇakkhandho anārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, pts-vp-pli408, ms32Kv_1885"><i>☑ Avijjānusayo saṅkhārakkhandhapariyāpanno anārammaṇoti?</i></a> <a><i>Āmantā.</i></a> <a><i>Avijjā saṅkhārakkhandhapariyāpannā anārammaṇāti?</i></a> <a><i>Na hevaṃ vattabbe …pe…</i></a> <a><i>avijjā saṅkhārakkhandhapariyāpannā sārammaṇāti?</i></a> <a><i>Āmantā.</i></a> <a><i>Avijjānusayo saṅkhārakkhandhapariyāpanno sārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1886"><i>☑ Avijjānusayo saṅkhārakkhandhapariyāpanno anārammaṇo, avijjā saṅkhārakkhandhapariyāpannā sārammaṇāti?</i></a> <a><i>Āmantā.</i></a> <a><i>Saṅkhārakkhandho ekadeso sārammaṇo ekadeso anārammaṇoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho ekadeso sārammaṇo ekadeso anārammaṇoti?</i></a> <a><i>Āmantā.</i></a> <a><i>Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1887, msdiv556"><i>☒ Na vattabbaṃ—</i></a> <a><i>“anusayā anārammaṇā”ti?</i></a> <a><i>Āmantā.</i></a> <a><i>Puthujjano kusalābyākate citte vattamāne sānusayoti vattabboti?</i></a> <a><i>Āmantā.</i></a> <a><i>Atthi tesaṃ anusayānaṃ ārammaṇanti?</i></a> <a><i>Na hevaṃ vattabbe …pe…</i></a> <a><i>tena hi anusayā anārammaṇāti.</i></a> <a><i>Puthujjano kusalābyākate citte vattamāne sarāgoti vattabboti?</i></a> <a><i>Āmantā.</i></a> <a><i>Atthi tassa rāgassa ārammaṇanti?</i></a> <a><i>Na hevaṃ vattabbe …pe….</i></a> <a><i>Tena hi rāgo anārammaṇoti.</i></a></p>
<p class="endsutta"><a data-ref="ms32Kv_1888"><i>Anusayā anārammaṇātikathā niṭṭhitā.</i></a></p>
</article>
</section>
</div>
</body>
</html>
