<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv11.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekādasamavagga</i></a></p>
<h1><a><i>Ñāṇaṃcittavippayuttantikathā</i></a></h1>
</div>
<p><a data-ref="sc1, ms32Kv_2041, msdiv616"><i>☑ Ñāṇaṃ cittavippayuttanti?</i></a> <a><i>Āmantā.</i></a> <a><i>Rūpaṃ nibbānaṃ cakkhāyatanaṃ …pe… phoṭṭhabbāyatananti?</i></a> <a><i>Na hevaṃ vattabbe …pe…</i></a> <a><i>ñāṇaṃ cittavippayuttanti?</i></a> <a><i>Āmantā.</i></a> <a><i>Paññā paññindriyaṃ paññābalaṃ sammādiṭṭhi dhammavicayasambojjhaṅgo cittavippayuttoti?</i></a> <a><i>Na hevaṃ vattabbe …pe…</i></a> <a><i>paññā paññindriyaṃ paññābalaṃ sammādiṭṭhi dhammavicayasambojjhaṅgo cittasampayuttoti?</i></a> <a><i>Āmantā.</i></a> <a><i>Ñāṇaṃ cittasampayuttanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli452, ms32Kv_2042"><i>☑ Ñāṇaṃ cittavippayuttanti?</i></a> <a><i>Āmantā.</i></a> <a><i>Katamakkhandhapariyāpannanti?</i></a> <a><i>Saṅkhārakkhandhapariyāpannanti.</i></a> <a><i>Saṅkhārakkhandho cittavippayuttoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho cittavippayuttoti?</i></a> <a><i>Āmantā.</i></a> <a><i>Vedanākkhandho saññākkhandho cittavippayuttoti?</i></a> <a><i>Na hevaṃ vattabbe …pe…</i></a> <a><i>ñāṇaṃ saṅkhārakkhandhapariyāpannaṃ cittavippayuttanti?</i></a> <a><i>Āmantā.</i></a> <a><i>Paññā saṅkhārakkhandhapariyāpannā cittavippayuttāti?</i></a> <a><i>Na hevaṃ vattabbe …pe…</i></a> <a><i>paññā saṅkhārakkhandhapariyāpannā cittasampayuttāti?</i></a> <a><i>Āmantā.</i></a> <a><i>Ñāṇaṃ saṅkhārakkhandhapariyāpannaṃ cittasampayuttanti?</i></a> <a><i>Na hevaṃ vattabbe …pe…</i></a> <a><i>ñāṇaṃ saṅkhārakkhandhapariyāpannaṃ cittavippayuttaṃ, paññā saṅkhārakkhandhapariyāpannā cittasampayuttāti?</i></a> <a><i>Āmantā.</i></a> <a><i>Saṅkhārakkhandho ekadeso cittasampayutto ekadeso cittavippayuttoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho ekadeso cittasampayutto ekadeso cittavippayuttoti?</i></a> <a><i>Āmantā.</i></a> <a><i>Vedanākkhandho saññākkhandho ekadeso cittasampayutto ekadeso cittavippayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli453, ms32Kv_2043, msdiv617"><i>☒ Na vattabbaṃ—</i></a> <a><i>“ñāṇaṃ cittavippayuttan”ti?</i></a> <a><i>Āmantā.</i></a> <a><i>Arahā cakkhuviññāṇasamaṅgī “ñāṇī”ti vattabboti?</i></a> <a><i>Āmantā.</i></a> <a><i>Ñāṇaṃ tena cittena sampayuttanti?</i></a> <a><i>Na hevaṃ vattabbe.</i></a> <a><i>Tena hi ñāṇaṃ cittavippayuttanti.</i></a></p>
<p><a data-var="vattabboti → sakavādīpucchā viya" data-ref="sc4, ms32Kv_2044"><i>☒ Arahā cakkhuviññāṇasamaṅgī “paññavā”ti vattabboti?</i></a> <a><i>Āmantā.</i></a> <a><i>Paññā tena cittena sampayuttāti?</i></a> <a><i>Na hevaṃ vattabbe.</i></a> <a><i>Tena hi paññā cittavippayuttāti.</i></a></p>
<p class="endsutta"><a data-ref="ms32Kv_2045"><i>Ñāṇaṃ cittavippayuttantikathā niṭṭhitā.</i></a></p>
</article>
</section>
</div>
</body>
</html>
