<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv21.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekavīsatimavagga</i></a></p>
<h1><a><i>Saṃyojanakathā</i></a></h1>
</div>
<p><a data-ref="sc1, pts-vp-pli606, ms32Kv_2707, msdiv881"><i>☑ Atthi kiñci saṃyojanaṃ appahāya arahattappattīti?</i></a> <a><i>Āmantā.</i></a> <a><i>Atthi kiñci sakkāyadiṭṭhiṃ appahāya …pe…</i></a> <a><i>vicikicchaṃ appahāya …pe…</i></a> <a><i>sīlabbataparāmāsaṃ appahāya …</i></a> <a><i>rāgaṃ appahāya …</i></a> <a><i>dosaṃ appahāya …</i></a> <a><i>mohaṃ appahāya …</i></a> <a><i>anottappaṃ appahāya arahattappattīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2708"><i>☑ Atthi kiñci saṃyojanaṃ appahāya arahattappattīti?</i></a> <a><i>Āmantā.</i></a> <a><i>Arahā sarāgo sadoso samoho samāno samakkho sapaḷāso saupāyāso sakilesoti?</i></a> <a><i>Na hevaṃ vattabbe …pe…</i></a> <a><i>nanu arahā nirāgo niddoso nimmoho nimmāno nimmakkho nippaḷāso nirupāyāso nikkilesoti?</i></a> <a><i>Āmantā.</i></a> <a><i>Hañci arahā nirāgo …pe…</i></a> <a><i>nikkileso, no ca vata re vattabbe—</i></a> <a><i>“atthi kiñci saṃyojanaṃ appahāya arahattappattī”ti.</i></a></p>
<p><a data-ref="sc3, ms32Kv_2709, msdiv882"><i>☒ Na vattabbaṃ—</i></a> <a><i>“kiñci saṃyojanaṃ appahāya arahattappattī”ti?</i></a> <a><i>Āmantā.</i></a> <a><i>Arahā sabbaṃ buddhavisayaṃ jānātīti?</i></a> <a><i>Na hevaṃ vattabbe.</i></a> <a><i>Tena hi atthi kiñci saṃyojanaṃ appahāya arahattappattīti.</i></a></p>
<p class="endsutta"><a data-ref="ms32Kv_2710"><i>Saṃyojanakathā niṭṭhitā.</i></a></p>
</article>
</section>
</div>
</body>
</html>
