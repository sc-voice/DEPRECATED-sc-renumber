<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Rūpaṃvipākotikathā</i></a></h1>
</div>
<p><a data-ref="sc1, pts-vp-pli537, ms32Kv_2414, msdiv765"><i>☑ Rūpaṃ vipākoti?</i></a> <a><i>Āmantā.</i></a> <a><i>Rūpaṃ sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ …pe…</i></a> <a><i>cittena sampayuttaṃ, sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu na sukhavedaniyaṃ na dukkhavedaniyaṃ …pe…</i></a> <a><i>anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci na sukhavedaniyaṃ na dukkhavedaniyaṃ …pe…</i></a> <a><i>anārammaṇaṃ, natthi tassa āvaṭṭanā …pe… paṇidhi, no ca vata re vattabbe—</i></a> <a><i>“rūpaṃ vipāko”ti.</i></a></p>
<p><a data-ref="sc2, ms32Kv_2415, msdiv766"><i>☑ Phasso vipāko, phasso sukhavedaniyo dukkhavedaniyo …pe…</i></a> <a><i>sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Rūpaṃ vipāko, rūpaṃ sukhavedaniyaṃ dukkhavedaniyaṃ …pe…</i></a> <a><i>sārammaṇaṃ, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2416"><i>☑ Rūpaṃ vipāko, rūpaṃ na sukhavedaniyaṃ na dukkhavedaniyaṃ …pe…</i></a> <a><i>anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Phasso vipāko, phasso na sukhavedaniyo na dukkhavedaniyo …pe…</i></a> <a><i>anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2417, msdiv767"><i>☒ Na vattabbaṃ—</i></a> <a><i>“rūpaṃ vipāko”ti?</i></a> <a><i>Āmantā.</i></a> <a><i>Nanu kammassa katattā uppannā cittacetasikā dhammā vipākoti?</i></a> <a><i>Āmantā.</i></a> <a><i>Hañci kammassa katattā uppannā cittacetasikā dhammā vipāko, tena vata re vattabbe—</i></a> <a><i>“kammassa katattā uppannaṃ rūpaṃ vipāko”ti.</i></a></p>
<p class="endsutta"><a data-ref="ms32Kv_2418"><i>Rūpaṃ vipākotikathā niṭṭhitā.</i></a></p>
</article>
</section>
</div>
</body>
</html>
