<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv17.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Sattarasamavagga</i></a></p>
<h1><a><i>Navattabbaṃsaṃghodakkhiṇaṃvisodhetītikathā</i></a></h1>
</div>
<p><a data-ref="sc1, pts-vp-pli551, ms32Kv_2473, msdiv793"><i>☑ Na vattabbaṃ—</i></a> <a><i>“saṃgho dakkhiṇaṃ visodhetī”ti?</i></a> <a><i>Āmantā.</i></a> <a><i>Nanu saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti?</i></a> <a><i>Āmantā.</i></a> <a><i>Hañci saṃgho āhuneyyo …pe… anuttaraṃ puññakkhettaṃ lokassa, tena vata re vattabbe—</i></a> <a><i>“saṃgho dakkhiṇaṃ visodhetī”ti.</i></a></p>
<p><a data-ref="sc2, ms32Kv_2474"><i>☑ Na vattabbaṃ—</i></a> <a><i>“saṃgho dakkhiṇaṃ visodhetī”ti?</i></a> <a><i>Āmantā.</i></a> <a><i>Nanu cattāro purisayugā aṭṭha purisapuggalā dakkhiṇeyyā vuttā bhagavatāti?</i></a> <a><i>Āmantā.</i></a> <a><i>Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—</i></a> <a><i>“saṃgho dakkhiṇaṃ visodhetī”ti.</i></a></p>
<p><a data-ref="sc3, ms32Kv_2475"><i>☑ Na vattabbaṃ—</i></a> <a><i>“saṃgho dakkhiṇaṃ visodhetī”ti?</i></a> <a><i>Āmantā.</i></a> <a><i>Nanu atthi keci saṃghassa dānaṃ datvā dakkhiṇaṃ ārādhentīti?</i></a> <a><i>Āmantā.</i></a> <a><i>Hañci atthi keci saṃghassa dānaṃ datvā dakkhiṇaṃ ārādhenti, tena vata re vattabbe—</i></a> <a><i>“saṃgho dakkhiṇaṃ visodhetī”ti.</i></a></p>
<p><a data-ref="sc4, ms32Kv_2476"><i>☑ Nanu atthi keci saṃghassa cīvaraṃ datvā …pe…</i></a> <a><i>piṇḍapātaṃ datvā …pe…</i></a> <a><i>senāsanaṃ datvā …</i></a> <a><i>gilānapaccayabhesajjaparikkhāraṃ datvā …</i></a> <a><i>khādanīyaṃ datvā …</i></a> <a><i>bhojanīyaṃ datvā …pe…</i></a> <a><i>pānīyaṃ datvā dakkhiṇaṃ ārādhentīti?</i></a> <a><i>Āmantā.</i></a> <a><i>Hañci atthi keci saṃghassa pānīyaṃ datvā dakkhiṇaṃ ārādhenti, tena vata re vattabbe—</i></a> <a><i>“saṃgho dakkhiṇaṃ visodhetī”ti.</i></a></p>
<p><a data-ref="sc5, pts-vp-pli552, ms32Kv_2477, msdiv794"><i>☒ Saṃgho dakkhiṇaṃ visodhetīti?</i></a> <a><i>Āmantā.</i></a> <a><i>Maggo visodheti, phalaṃ visodhetīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_2478"><i>Na vattabbaṃ saṃgho dakkhiṇaṃ visodhetītikathā niṭṭhitā.</i></a></p>
</article>
</section>
</div>
</body>
</html>
