<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv14.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Anusayapaṇṇāsaka</i></a></p>
<p><a><i>Cuddasamavagga</i></a></p>
<h1><a><i>Kusalākusalapaṭisandahanakathā</i></a></h1>
</div>
<p><a data-ref="sc1, pts-vp-pli491, ms32Kv_2204, msdiv686"><i>Akusalamūlaṃ paṭisandahati kusalamūlanti?</i></a> <a><i>Āmantā.</i></a> <a><i>Yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-var="anāvaṭṭentassa → anāvaṭṭantassa (bj, pts-vp-pli1, mr); anāvajjantassa (sya-all, km)" data-ref="sc2, ms32Kv_2205"><i>☑ Akusalamūlaṃ paṭisandahati kusalamūlaṃ, na vattabbaṃ—</i></a> <a data-var="āvaṭṭentassa → āvaṭṭantassa (bj, pts-vp-pli1); āvajjantassa (sya-all)"><i>“yā akusalassa uppādāya āvaṭṭanā …pe… paṇidhi, sāva kusalassa uppādāya āvaṭṭanā …pe… paṇidhī”ti?</i></a> <a><i>Āmantā.</i></a> <a><i>Kusalaṃ anāvaṭṭentassa uppajjati …pe… appaṇidahantassa uppajjatīti?</i></a> <a><i>Na hevaṃ vattabbe …pe…</i></a> <a><i>nanu kusalaṃ āvaṭṭentassa uppajjati …pe… paṇidahantassa uppajjatīti?</i></a> <a><i>Āmantā.</i></a> <a><i>Hañci kusalaṃ āvaṭṭentassa uppajjati …pe… paṇidahantassa uppajjati, no ca vata re vattabbe—</i></a> <a><i>“akusalamūlaṃ paṭisandahati kusalamūlan”ti.</i></a></p>
<p><a data-ref="sc3, ms32Kv_2206, msdiv687"><i>☑ Akusalamūlaṃ paṭisandahati kusalamūlanti?</i></a> <a><i>Āmantā.</i></a> <a><i>Akusalamūlaṃ ayoniso manasikaroto uppajjatīti?</i></a> <a><i>Āmantā.</i></a> <a><i>Kusalaṃ ayoniso manasikaroto uppajjatīti?</i></a> <a><i>Na hevaṃ vattabbe …pe…</i></a> <a><i>nanu kusalaṃ yoniso manasikaroto uppajjatīti?</i></a> <a><i>Āmantā.</i></a> <a><i>Hañci kusalaṃ yoniso manasikaroto uppajjati, no ca vata re vattabbe—</i></a> <a><i>“akusalamūlaṃ paṭisandahati kusalamūlan”ti.</i></a></p>
<p><a data-ref="sc4, pts-vp-pli492, ms32Kv_2207"><i>☑ Akusalamūlaṃ paṭisandahati kusalamūlanti?</i></a> <a><i>Āmantā.</i></a> <a><i>Kāmasaññāya anantarā nekkhammasaññā uppajjati, byāpādasaññāya anantarā abyāpādasaññā uppajjati, vihiṃsāsaññāya anantarā avihiṃsāsaññā uppajjati, byāpādassa anantarā mettā uppajjati, vihiṃsāya anantarā karuṇā uppajjati, aratiyā anantarā muditā uppajjati, paṭighassa anantarā upekkhā uppajjatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2208, msdiv688"><i>☑ Kusalamūlaṃ paṭisandahati akusalamūlanti?</i></a> <a><i>Āmantā.</i></a> <a><i>Yā kusalassa uppādāya āvaṭṭanā …pe… paṇidhi, sāva akusalassa uppādāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-var="anāvaṭṭentassa → anāvaṭṭantassa (bj, pts-vp-pli1, mr); anāvajjantassa (sya-all, km)" data-ref="sc6, ms32Kv_2209"><i>☑ Kusalamūlaṃ paṭisandahati akusalamūlaṃ, na vattabbaṃ—</i></a> <a><i>“yā kusalassa uppādāya āvaṭṭanā …pe… paṇidhi, sāva akusalassa uppādāya āvaṭṭanā …pe… paṇidhī”ti?</i></a> <a><i>Āmantā.</i></a> <a><i>Akusalaṃ anāvaṭṭentassa uppajjati …pe… appaṇidahantassa uppajjatīti?</i></a> <a><i>Na hevaṃ vattabbe …pe…</i></a> <a><i>nanu akusalaṃ āvaṭṭentassa uppajjati …pe… paṇidahantassa uppajjatīti?</i></a> <a><i>Āmantā.</i></a> <a><i>Hañci akusalaṃ āvaṭṭentassa uppajjati …pe… paṇidahantassa uppajjati, no ca vata re vattabbe—</i></a> <a><i>“kusalamūlaṃ paṭisandahati akusalamūlan”ti.</i></a></p>
<p><a data-ref="sc7, ms32Kv_2210, msdiv689"><i>☑ Kusalamūlaṃ paṭisandahati akusalamūlanti?</i></a> <a><i>Āmantā.</i></a> <a><i>Kusalaṃ yoniso manasikaroto uppajjatīti?</i></a> <a><i>Āmantā.</i></a> <a><i>Akusalaṃ yoniso manasikaroto uppajjatīti?</i></a> <a><i>Na hevaṃ vattabbe …pe…</i></a> <a><i>nanu akusalaṃ ayoniso manasikaroto uppajjatīti?</i></a> <a><i>Āmantā.</i></a> <a><i>Hañci akusalaṃ ayoniso manasikaroto uppajjati, no ca vata re vattabbe—</i></a> <a><i>“kusalamūlaṃ paṭisandahati akusalamūlan”ti.</i></a></p>
<p><a data-ref="sc8, pts-vp-pli493, ms32Kv_2211"><i>☑ Kusalamūlaṃ paṭisandahati akusalamūlanti?</i></a> <a><i>Āmantā.</i></a> <a><i>Nekkhammasaññāya anantarā kāmasaññā uppajjati, abyāpādasaññāya anantarā byāpādasaññā uppajjati, avihiṃsāsaññāya anantarā vihiṃsāsaññā uppajjati, mettāya anantarā byāpādo uppajjati, karuṇāya anantarā vihiṃsā uppajjati, muditāya anantarā arati uppajjati, upekkhāya anantarā paṭighaṃ uppajjatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_2212, msdiv690"><i>☒ Na vattabbaṃ—</i></a> <a><i>“akusalamūlaṃ paṭisandahati kusalamūlaṃ, kusalamūlaṃ paṭisandahati akusalamūlan”ti?</i></a> <a><i>Āmantā.</i></a> <a><i>Nanu yasmiññeva vatthusmiṃ rajjati tasmiññeva vatthusmiṃ virajjati, yasmiññeva vatthusmiṃ virajjati tasmiññeva vatthusmiṃ rajjatīti?</i></a> <a><i>Āmantā.</i></a> <a><i>Hañci yasmiññeva vatthusmiṃ rajjati tasmiññeva vatthusmiṃ virajjati, yasmiññeva vatthusmiṃ virajjati tasmiññeva vatthusmiṃ rajjati, tena vata re vattabbe—</i></a> <a><i>“akusalamūlaṃ paṭisandahati kusalamūlaṃ, kusalamūlaṃ paṭisandahati akusalamūlan”ti.</i></a></p>
<p class="endsutta"><a data-ref="ms32Kv_2213"><i>Kusalākusalapaṭisandahanakathā niṭṭhitā.</i></a></p>
</article>
</section>
</div>
</body>
</html>
