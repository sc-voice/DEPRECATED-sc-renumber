<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv1.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Paṭhamavagga</i></a></p>
<h1><a><i>Hevatthikathā</i></a></h1>
</div>
<p><a data-ref="sc1, ms32Kv_778, msdiv304"><i>☑ Atītaṃ atthīti?</i></a> <a><i>Hevatthi, heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_779"><i>☑ Anāgataṃ atthīti?</i></a> <a><i>Hevatthi, heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli160, ms32Kv_780"><i>☑ Paccuppannaṃ atthīti?</i></a> <a><i>Hevatthi, heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho …pe…</i></a> <a><i>same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_781, msdiv305"><i>☑ Atītaṃ hevatthi, heva natthīti?</i></a> <a><i>Āmantā.</i></a> <a><i>Kintatthi, kinti natthīti?</i></a> <a><i>Atītaṃ atītanti hevatthi, atītaṃ anāgatanti heva natthi, atītaṃ paccuppannanti heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_782"><i>☑ Anāgataṃ hevatthi, heva natthīti?</i></a> <a><i>Āmantā.</i></a> <a><i>Kintatthi, kinti natthīti?</i></a> <a><i>Anāgataṃ anāgatanti hevatthi, anāgataṃ atītanti heva natthi, anāgataṃ paccuppannanti heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho, natthaṭṭho atthaṭṭho …pe…</i></a> <a><i>same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli161, ms32Kv_783"><i>☑ Paccuppannaṃ hevatthi, heva natthīti?</i></a> <a><i>Āmantā.</i></a> <a><i>Kintatthi, kinti natthīti?</i></a> <a><i>Paccuppannaṃ paccuppannanti hevatthi, paccuppannaṃ atītanti heva natthi, paccuppannaṃ anāgatanti heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho …pe…</i></a> <a><i>same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_784"><i>☒ Na vattabbaṃ—</i></a> <a><i>“atītaṃ hevatthi, heva natthi;</i></a> <a><i>anāgataṃ hevatthi, heva natthi;</i></a> <a><i>paccuppannaṃ hevatthi, heva natthī”ti?</i></a> <a><i>Āmantā.</i></a> <a><i>Atītaṃ anāgatanti hevatthi, atītaṃ paccuppannanti hevatthi, anāgataṃ atītanti hevatthi, anāgataṃ paccuppannanti hevatthi, paccuppannaṃ atītanti hevatthi, paccuppannaṃ anāgatanti hevatthīti?</i></a> <a><i>Na hevaṃ vattabbe.</i></a> <a><i>…pe….</i></a> <a><i>Tena hi atītaṃ hevatthi heva natthi, anāgataṃ hevatthi heva natthi, paccuppannaṃ hevatthi, heva natthīti.</i></a></p>
<p><a data-ref="sc8, ms32Kv_785, msdiv306"><i>☑ Rūpaṃ atthīti?</i></a> <a><i>Hevatthi, heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, pts-vp-pli162, ms32Kv_786"><i>☑ Vedanā …</i></a> <a><i>saññā …</i></a> <a><i>saṅkhārā …</i></a> <a><i>viññāṇaṃ atthīti?</i></a> <a><i>Hevatthi, heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho …pe…</i></a> <a><i>same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_787"><i>☑ Rūpaṃ hevatthi, heva natthīti?</i></a> <a><i>Āmantā.</i></a> <a><i>Kintatthi, kinti natthīti?</i></a> <a><i>Rūpaṃ rūpanti hevatthi, rūpaṃ vedanāti heva natthi …pe…</i></a> <a><i>rūpaṃ saññāti heva natthi …pe…</i></a> <a><i>rūpaṃ saṅkhārāti heva natthi …pe…</i></a> <a><i>rūpaṃ viññāṇanti heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho …pe…</i></a> <a><i>same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, pts-vp-pli163, ms32Kv_788"><i>☑ Vedanā …</i></a> <a><i>saññā …</i></a> <a><i>saṅkhārā …</i></a> <a><i>viññāṇaṃ hevatthi, heva natthīti?</i></a> <a><i>Āmantā.</i></a> <a><i>Kintatthi, kinti natthīti?</i></a> <a><i>Viññāṇaṃ viññāṇanti hevatthi.</i></a> <a><i>Viññāṇaṃ rūpanti heva natthi …pe…</i></a> <a><i>viññāṇaṃ vedanāti heva natthi …pe…</i></a> <a><i>viññāṇaṃ saññāti heva natthi …pe…</i></a> <a><i>viññāṇaṃ saṅkhārāti heva natthīti.</i></a> <a><i>Sevatthi, seva natthīti?</i></a> <a><i>Na hevaṃ vattabbe …pe…</i></a> <a><i>sevatthi, seva natthīti?</i></a> <a><i>Āmantā.</i></a> <a><i>Atthaṭṭho natthaṭṭho …pe…</i></a> <a><i>same samabhāge tajjāteti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_789"><i>☒ Na vattabbaṃ—</i></a> <a><i>“rūpaṃ hevatthi, heva natthīti;</i></a> <a><i>vedanā …</i></a> <a><i>saññā …</i></a> <a><i>saṅkhārā …</i></a> <a><i>viññāṇaṃ hevatthi, heva natthīti?</i></a> <a><i>Āmantā.</i></a> <a><i>Rūpaṃ vedanāti hevatthi …pe…</i></a> <a><i>rūpaṃ saññāti hevatthi …pe…</i></a> <a><i>rūpaṃ saṅkhārāti hevatthi …pe…</i></a> <a><i>rūpaṃ viññāṇanti hevatthi …</i></a> <a><i>vedanā …</i></a> <a><i>saññā …</i></a> <a><i>saṅkhārā …</i></a> <a><i>viññāṇaṃ rūpanti hevatthi …</i></a> <a><i>viññāṇaṃ vedanāti hevatthi …</i></a> <a><i>viññāṇaṃ saññāti hevatthi …</i></a> <a><i>viññāṇaṃ saṅkhārāti hevatthīti?</i></a> <a><i>Na hevaṃ vattabbe …pe…</i></a> <a><i>tena hi rūpaṃ hevatthi, heva natthi;</i></a> <a><i>vedanā …</i></a> <a><i>saññā …</i></a> <a><i>saṅkhārā …</i></a> <a><i>viññāṇaṃ hevatthi, heva natthīti.</i></a></p>
<p class="endsutta"><a data-var="Hevatthikathā → hevatthītikathā (sya-all)" data-ref="ms32Kv_790"><i>Hevatthikathā niṭṭhitā.</i></a></p>
<p class="uddana-intro"><a data-ref="ms32Kv_791"><i>Tassuddānaṃ</i></a></p>
<blockquote class="uddanagatha">
<p><a data-ref="sc13, ms32Kv_792"><i>Upalabbho parihāni,</i></a><br>
<a><i>Brahmacariyavāso odhiso;</i></a><br>
<a><i>Pariññā kāmarāgappahānaṃ,</i></a><br>
<a><i>Sabbatthivādo āyatanaṃ;</i></a><br>
<a data-var="Atītānāgato subhaṅgo → atītānāgatesu bhāgo (sya-all, pts-vp-pli1)"><i>Atītānāgato subhaṅgo,</i></a><br>
<a><i>Sabbe dhammā satipaṭṭhānā;</i></a></p>
</blockquote>
<p class="endsutta"><a data-ref="ms32Kv_793"><i>Hevatthi heva natthīti.</i></a><br>
<a><i>Mahāvaggo.</i></a></p>
</article>
</section>
</div>
</body>
</html>
