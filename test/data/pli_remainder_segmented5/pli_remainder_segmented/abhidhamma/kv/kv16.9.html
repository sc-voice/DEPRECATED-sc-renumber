<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Rūpaṃrūpāvacarārūpāvacarantikathā</i></a></h1>
</div>
<p><a data-ref="sc1, pts-vp-pli538, ms32Kv_2419, msdiv768"><i>☑ Atthi rūpaṃ rūpāvacaranti?</i></a> <a><i>Āmantā.</i></a> <a><i>Samāpattesiyaṃ upapattesiyaṃ diṭṭhadhammasukhavihāraṃ, samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti?</i></a> <a><i>Na hevaṃ vattabbe …pe…</i></a> <a><i>nanu na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena na upapattesiyena cittena na diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti?</i></a> <a><i>Āmantā.</i></a> <a><i>Hañci na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena …pe…</i></a> <a><i>ekārammaṇaṃ, no ca vata re vattabbe—</i></a> <a><i>“atthi rūpaṃ rūpāvacaran”ti.</i></a></p>
<p><a data-ref="sc2, ms32Kv_2420, msdiv769"><i>☑ Atthi rūpaṃ arūpāvacaranti?</i></a> <a><i>Āmantā.</i></a> <a><i>Samāpattesiyaṃ upapattesiyaṃ diṭṭhadhammasukhavihāraṃ, samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti?</i></a> <a><i>Na hevaṃ vattabbe …pe…</i></a> <a><i>nanu na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena …pe…</i></a> <a><i>ekārammaṇanti?</i></a> <a><i>Āmantā.</i></a> <a><i>Hañci na samāpattesiyaṃ na upapattesiyaṃ …pe…</i></a> <a><i>ekavatthukaṃ ekārammaṇaṃ, no ca vata re vattabbe—</i></a> <a><i>“atthi rūpaṃ arūpāvacaran”ti.</i></a></p>
<p><a data-ref="sc3, pts-vp-pli539, ms32Kv_2421, msdiv770"><i>☒ Na vattabbaṃ—</i></a> <a><i>“atthi rūpaṃ rūpāvacaraṃ, atthi rūpaṃ arūpāvacaran”ti?</i></a> <a><i>Āmantā.</i></a> <a><i>Nanu kāmāvacarakammassa katattā rūpaṃ kāmāvacaranti?</i></a> <a><i>Āmantā.</i></a> <a><i>Hañci kāmāvacarakammassa katattā rūpaṃ kāmāvacaraṃ, tena vata re vattabbe—</i></a> <a><i>“rūpāvacarakammassa katattā rūpaṃ rūpāvacaraṃ, arūpāvacarakammassa katattā rūpaṃ arūpāvacaran”ti.</i></a></p>
<p class="endsutta"><a data-ref="ms32Kv_2422"><i>Rūpaṃ rūpāvacarārūpāvacarantikathā niṭṭhitā.</i></a></p>
</article>
</section>
</div>
</body>
</html>
