<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv21.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekavīsatimavagga</i></a></p>
<h1><a><i>Dhammakathā</i></a></h1>
</div>
<p><a data-ref="sc1, pts-vp-pli610, ms32Kv_2724, msdiv887"><i>☑ Sabbe dhammā niyatāti?</i></a> <a><i>Āmantā.</i></a> <a><i>Micchattaniyatāti?</i></a> <a><i>Na hevaṃ vattabbe …pe…</i></a> <a><i>sammattaniyatāti?</i></a> <a><i>Na hevaṃ vattabbe …pe…</i></a> <a><i>natthi aniyato rāsīti?</i></a> <a><i>Na hevaṃ vattabbe …pe…</i></a> <a><i>nanu atthi aniyato rāsīti?</i></a> <a><i>Āmantā.</i></a> <a><i>Hañci atthi aniyato rāsi, no ca vata re vattabbe—</i></a> <a><i>“sabbe dhammā niyatā”ti.</i></a></p>
<p><a data-ref="sc2, ms32Kv_2725"><i>☑ Sabbe dhammā niyatāti?</i></a> <a><i>Āmantā.</i></a> <a><i>Nanu tayo rāsī vuttā bhagavatā—</i></a> <a><i>“micchattaniyato rāsi, sammattaniyato rāsi, aniyato rāsī”ti?</i></a> <a><i>Āmantā.</i></a> <a><i>Hañci tayo rāsī vuttā bhagavatā—</i></a> <a><i>“micchattaniyato rāsi, sammattaniyato rāsi, aniyato rāsi”, no ca vata re vattabbe—</i></a> <a><i>“sabbe dhammā niyatā”ti.</i></a></p>
<p><a data-ref="sc3, ms32Kv_2726"><i>☑ Rūpaṃ rūpaṭṭhena niyatanti?</i></a> <a><i>Āmantā.</i></a> <a><i>Micchattaniyatanti?</i></a> <a><i>Na hevaṃ vattabbe …pe…</i></a> <a><i>sammattaniyatanti?</i></a> <a><i>Na hevaṃ vattabbe …pe…</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇaṃ viññāṇaṭṭhena niyatanti?</i></a> <a><i>Āmantā.</i></a> <a><i>Micchattaniyatanti?</i></a> <a><i>Na hevaṃ vattabbe …pe…</i></a> <a><i>sammattaniyatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2727, msdiv888"><i>☒ Na vattabbaṃ—</i></a> <a><i>rūpaṃ rūpaṭṭhena niyataṃ …pe…</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇaṃ viññāṇaṭṭhena niyatanti?</i></a> <a><i>Āmantā.</i></a> <a><i>Rūpaṃ vedanā hoti …pe…</i></a> <a><i>saññā hoti …</i></a> <a><i>saṅkhārā honti …</i></a> <a><i>viññāṇaṃ hoti …</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇaṃ rūpaṃ hoti …pe…</i></a> <a><i>vedanā hoti …</i></a> <a><i>saññā hoti …</i></a> <a><i>saṅkhārā hontīti?</i></a> <a><i>Na hevaṃ vattabbe.</i></a> <a><i>Tena hi rūpaṃ rūpaṭṭhena niyataṃ, vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇaṃ viññāṇaṭṭhena niyatanti.</i></a></p>
<p class="endsutta"><a data-ref="ms32Kv_2728"><i>Dhammakathā niṭṭhitā.</i></a></p>
</article>
</section>
</div>
</body>
</html>
