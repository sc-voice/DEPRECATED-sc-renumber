<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv19.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekūnavīsatimavagga</i></a></p>
<h1><a><i>Kusalakathā</i></a></h1>
</div>
<p><a data-ref="sc1, ms32Kv_2616, msdiv844"><i>☑ Nibbānadhātu kusalāti?</i></a> <a><i>Āmantā.</i></a> <a><i>Sārammaṇā, atthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇā, natthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇā, natthi tāya āvaṭṭanā …pe… paṇidhi, no ca vata re vattabbe—</i></a> <a><i>“nibbānadhātu kusalā”ti.</i></a></p>
<p><a data-ref="sc2, ms32Kv_2617, msdiv845"><i>☑ Alobho kusalo sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Nibbānadhātu kusalā sārammaṇā, atthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>adoso kusalo …pe…</i></a> <a><i>amoho kusalo …pe…</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …pe…</i></a> <a><i>paññā kusalā sārammaṇā, atthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Nibbānadhātu kusalā sārammaṇā, atthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli586, ms32Kv_2618"><i>☑ Nibbānadhātu kusalā anārammaṇā, natthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Alobho kusalo anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nibbānadhātu kusalā anārammaṇā, natthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Adoso kusalo …pe…</i></a> <a><i>amoho kusalo …pe…</i></a> <a><i>saddhā …</i></a> <a><i>vīriyaṃ …</i></a> <a><i>sati …</i></a> <a><i>samādhi …pe…</i></a> <a><i>paññā kusalā anārammaṇā, natthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2619, msdiv846"><i>☒ Na vattabbaṃ—</i></a> <a><i>“nibbānadhātu kusalā”ti?</i></a> <a><i>Āmantā.</i></a> <a><i>Nanu nibbānadhātu anavajjāti?</i></a> <a><i>Āmantā.</i></a> <a><i>Hañci nibbānadhātu anavajjā, tena vata re vattabbe—</i></a> <a><i>“nibbānadhātu kusalā”ti.</i></a></p>
<p class="endsutta"><a data-ref="ms32Kv_2620"><i>Kusalakathā niṭṭhitā.</i></a></p>
</article>
</section>
</div>
</body>
</html>
