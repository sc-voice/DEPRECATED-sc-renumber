<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Adhigayhamanasikārakathā</i></a></h1>
</div>
<p><a data-ref="sc1, pts-vp-pli529, ms32Kv_2375, msdiv749"><i>☑ Adhigayha manasi karotīti?</i></a> <a><i>Āmantā.</i></a> <a><i>Tena cittena taṃ cittaṃ pajānātīti?</i></a> <a><i>Na hevaṃ vattabbe …pe…</i></a> <a><i>tena cittena taṃ cittaṃ pajānātīti?</i></a> <a><i>Āmantā.</i></a> <a><i>Tena cittena taṃ cittaṃ “cittan”ti pajānātīti?</i></a> <a><i>Na hevaṃ vattabbe …pe…</i></a> <a><i>tena cittena taṃ cittaṃ “cittan”ti pajānātīti?</i></a> <a><i>Āmantā.</i></a> <a><i>Taṃ cittaṃ tassa cittassa ārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2376"><i>☑ Taṃ cittaṃ tassa cittassa ārammaṇanti?</i></a> <a><i>Āmantā.</i></a> <a><i>Tena phassena taṃ phassaṃ phusati, tāya vedanāya …pe…</i></a> <a><i>tāya saññāya …</i></a> <a><i>tāya cetanāya …</i></a> <a><i>tena cittena …</i></a> <a><i>tena vitakkena …</i></a> <a><i>tena vicārena …</i></a> <a><i>tāya pītiyā …</i></a> <a><i>tāya satiyā …</i></a> <a><i>tāya paññāya taṃ paññaṃ pajānātīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2377, msdiv750"><i>☑ Atītaṃ “atītan”ti manasikaronto, anāgataṃ “anāgatan”ti manasi karotīti?</i></a> <a><i>Na hevaṃ vattabbe …pe…</i></a> <a><i>atītaṃ “atītan”ti manasikaronto, anāgataṃ “anāgatan”ti manasi karotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2378"><i>☑ Atītaṃ “atītan”ti manasikaronto, paccuppannaṃ “paccuppannan”ti manasi karotīti?</i></a> <a><i>Na hevaṃ vattabbe …pe…</i></a> <a><i>atītaṃ “atītan”ti manasikaronto, paccuppannaṃ “paccuppannan”ti manasi karotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2379"><i>☑ Atītaṃ “atītan”ti manasikaronto, anāgataṃ “anāgatan”ti manasi karoti, paccuppannaṃ “paccuppannan”ti manasi karotīti?</i></a> <a><i>Na hevaṃ vattabbe …pe…</i></a> <a><i>atītaṃ “atītan”ti manasikaronto, anāgataṃ “anāgatan”ti manasi karoti, paccuppannaṃ “paccuppannan”ti manasi karotīti?</i></a> <a><i>Āmantā.</i></a> <a><i>Tiṇṇaṃ phassānaṃ …pe…</i></a> <a><i>tiṇṇaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli530, ms32Kv_2380, msdiv751"><i>☑ Anāgataṃ “anāgatan”ti manasikaronto, atītaṃ “atītan”ti manasi karotīti?</i></a> <a><i>Na hevaṃ vattabbe …pe…</i></a> <a><i>anāgataṃ “anāgatan”ti manasikaronto, atītaṃ “atītan”ti manasi karotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2381"><i>☑ Anāgataṃ “anāgatan”ti manasikaronto, paccuppannaṃ “paccuppannan”ti manasi karotīti?</i></a> <a><i>Na hevaṃ vattabbe …pe…</i></a> <a><i>anāgataṃ “anāgatan”ti manasikaronto, paccuppannaṃ “paccuppannan”ti manasi karotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_2382"><i>☑ Anāgataṃ “anāgatan”ti manasikaronto, atītaṃ “atītan”ti manasi karoti, paccuppannaṃ “paccuppannan”ti manasi karotīti?</i></a> <a><i>Na hevaṃ vattabbe …pe…</i></a> <a><i>anāgataṃ “anāgatan”ti manasikaronto, atītaṃ “atītan”ti manasi karoti, paccuppannaṃ “paccuppannan”ti manasi karotīti?</i></a> <a><i>Āmantā.</i></a> <a><i>Tiṇṇaṃ phassānaṃ …pe…</i></a> <a><i>tiṇṇaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_2383, msdiv752"><i>☑ Paccuppannaṃ “paccuppannan”ti manasikaronto, atītaṃ “atītan”ti manasi karotīti?</i></a> <a><i>Na hevaṃ vattabbe …pe…</i></a> <a><i>paccuppannaṃ “paccuppannan”ti manasikaronto, atītaṃ “atītan”ti manasi karotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, pts-vp-pli531, ms32Kv_2384"><i>☑ Paccuppannaṃ “paccuppannan”ti manasikaronto, anāgataṃ “anāgatan”ti manasi karotīti?</i></a> <a><i>Na hevaṃ vattabbe …pe…</i></a> <a><i>paccuppannaṃ “paccuppannan”ti manasikaronto, anāgataṃ “anāgatan”ti manasi karotīti?</i></a> <a><i>Āmantā.</i></a> <a><i>Dvinnaṃ phassānaṃ …pe…</i></a> <a><i>dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_2385"><i>☑ Paccuppannaṃ “paccuppannan”ti manasikaronto, atītaṃ “atītan”ti manasi karoti, anāgataṃ “anāgatan”ti manasi karotīti?</i></a> <a><i>Na hevaṃ vattabbe …pe…</i></a> <a><i>paccuppannaṃ “paccuppannan”ti manasikaronto, atītaṃ “atītan”ti manasi karoti, anāgataṃ “anāgatan”ti manasi karotīti?</i></a> <a><i>Āmantā.</i></a> <a><i>Tiṇṇaṃ phassānaṃ …pe…</i></a> <a><i>tiṇṇaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_2386, msdiv753"><i>☒ Na vattabbaṃ—</i></a> <a><i>“adhigayha manasi karotī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc13, ms32Kv_2387"><i>“Sabbe saṅkhārā aniccāti,</i></a><br>
<a><i>yadā paññāya passati;</i></a><br>
<a><i>Atha nibbindati dukkhe,</i></a><br>
<a><i>esa maggo visuddhiyā.</i></a></p>
<p><a data-ref="sc14, ms32Kv_2388"><i>Sabbe saṅkhārā dukkhāti,</i></a><br>
<a><i>yadā paññāya passati;</i></a><br>
<a><i>Atha nibbindati dukkhe,</i></a><br>
<a><i>esa maggo visuddhiyā.</i></a></p>
<p><a data-ref="sc15, ms32Kv_2389"><i>Sabbe dhammā anattāti,</i></a><br>
<a><i>yadā paññāya passati;</i></a><br>
<a><i>Atha nibbindati dukkhe,</i></a><br>
<a><i>esa maggo visuddhiyā”ti.</i></a></p>
</blockquote>
<p><a data-ref="sc16, ms32Kv_2390"><i>Attheva suttantoti?</i></a> <a><i>Āmantā.</i></a> <a><i>Tena hi adhigayha manasi karotīti.</i></a></p>
<p class="endsutta"><a data-ref="ms32Kv_2391"><i>Adhigayhamanasikārakathā niṭṭhitā.</i></a></p>
</article>
</section>
</div>
</body>
</html>
