<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ps1.2">
<article>
<div class="hgroup">
<p class="division"><a><i>Paṭisambhidāmagga</i></a></p>
<p><a><i>1 Mahāvagga</i></a></p>
<h1><a><i>1.2. Diṭṭhikathā</i></a></h1>
</div>
<p><a data-ref="sc1, pts-vp-pli1.135, ms26Ps_710, msdiv122"><i>Kā diṭṭhi, kati diṭṭhiṭṭhānāni, kati diṭṭhipariyuṭṭhānāni, kati diṭṭhiyo, kati diṭṭhābhinivesā, katamo diṭṭhiṭṭhānasamugghātoti?</i></a></p>
<p><a data-ref="sc2, ms26Ps_711"><i>**Kā diṭṭhī**ti abhinivesaparāmāso diṭṭhi. (1)</i></a></p>
<p><a data-ref="sc3, ms26Ps_712"><i>**Kati diṭṭhiṭṭhānānī**ti aṭṭha diṭṭhiṭṭhānāni. (2)</i></a></p>
<p><a data-ref="sc4, ms26Ps_713"><i>**Kati diṭṭhipariyuṭṭhānānī**ti aṭṭhārasa diṭṭhipariyuṭṭhānāni. (3)</i></a></p>
<p><a data-ref="sc5, ms26Ps_714"><i>**Kati diṭṭhiyo**ti soḷasa diṭṭhiyo. (4)</i></a></p>
<p><a data-var="sataṃ → tiṃsasataṃ (sya-all)" data-ref="sc6, ms26Ps_715"><i>**Kati diṭṭhābhinivesā**ti tīṇi sataṃ diṭṭhābhinivesā. (5)</i></a></p>
<p><a data-ref="sc7, ms26Ps_716"><i>**Katamo diṭṭhiṭṭhānasamugghāto**ti sotāpattimaggo diṭṭhiṭṭhānasamugghāto. (6)</i></a></p>
<p><a data-var="abhinivesaparāmāso diṭṭhi → kati abhinivesaparāmāso diṭṭhīti (sya-all)" data-ref="sc8, pts-vp-pli1.136, ms26Ps_717, msdiv123"><i>Kathaṃ **abhinivesaparāmāso diṭṭhi**?</i></a> <a data-var="Rūpe → rūpaṃ (sya-all, pts-vp-pli1)"><i>Rūpaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Vedanaṃ etaṃ mama …pe…</i></a> <a><i>saññaṃ etaṃ mama …pe…</i></a> <a><i>saṅkhāre etaṃ mama …pe…</i></a> <a><i>viññāṇaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Cakkhuṃ etaṃ mama …</i></a> <a><i>sotaṃ etaṃ mama …</i></a> <a><i>ghānaṃ etaṃ mama …</i></a> <a><i>jivhaṃ etaṃ mama …</i></a> <a><i>kāyaṃ etaṃ mama …</i></a> <a><i>manaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Rūpe etaṃ mama …</i></a> <a><i>sadde etaṃ mama …</i></a> <a><i>gandhe etaṃ mama …</i></a> <a><i>rase etaṃ mama …</i></a> <a><i>phoṭṭhabbe etaṃ mama …</i></a> <a><i>dhamme etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Cakkhuviññāṇaṃ etaṃ mama …</i></a> <a><i>sotaviññāṇaṃ etaṃ mama …</i></a> <a><i>ghānaviññāṇaṃ etaṃ mama …</i></a> <a><i>jivhāviññāṇaṃ etaṃ mama …</i></a> <a><i>kāyaviññāṇaṃ etaṃ mama …</i></a> <a><i>manoviññāṇaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Cakkhusamphassaṃ etaṃ mama …</i></a> <a><i>sotasamphassaṃ etaṃ mama …</i></a> <a><i>ghānasamphassaṃ etaṃ mama …</i></a> <a><i>jivhāsamphassaṃ etaṃ mama …</i></a> <a><i>kāyasamphassaṃ etaṃ mama …</i></a> <a><i>manosamphassaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Cakkhusamphassajaṃ vedanaṃ …</i></a> <a><i>sotasamphassajaṃ vedanaṃ …</i></a> <a><i>ghānasamphassajaṃ vedanaṃ …</i></a> <a><i>jivhāsamphassajaṃ vedanaṃ …</i></a> <a><i>kāyasamphassajaṃ vedanaṃ …</i></a> <a><i>manosamphassajaṃ vedanaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc9, ms26Ps_718"><i>Rūpasaññaṃ etaṃ mama …</i></a> <a><i>saddasaññaṃ etaṃ mama …</i></a> <a><i>gandhasaññaṃ etaṃ mama …</i></a> <a><i>rasasaññaṃ etaṃ mama …</i></a> <a><i>phoṭṭhabbasaññaṃ etaṃ mama …</i></a> <a><i>dhammasaññaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Rūpasañcetanaṃ etaṃ mama …</i></a> <a><i>saddasañcetanaṃ etaṃ mama …</i></a> <a><i>gandhasañcetanaṃ etaṃ mama …</i></a> <a><i>rasasañcetanaṃ etaṃ mama …</i></a> <a><i>phoṭṭhabbasañcetanaṃ etaṃ mama …</i></a> <a><i>dhammasañcetanaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Rūpataṇhaṃ etaṃ mama …</i></a> <a><i>saddataṇhaṃ etaṃ mama …</i></a> <a><i>gandhataṇhaṃ etaṃ mama …</i></a> <a><i>rasataṇhaṃ etaṃ mama …</i></a> <a><i>phoṭṭhabbataṇhaṃ etaṃ mama …</i></a> <a><i>dhammataṇhaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Rūpavitakkaṃ etaṃ mama …</i></a> <a><i>saddavitakkaṃ etaṃ mama …</i></a> <a><i>gandhavitakkaṃ etaṃ mama …</i></a> <a><i>rasavitakkaṃ etaṃ mama …</i></a> <a><i>phoṭṭhabbavitakkaṃ etaṃ mama …</i></a> <a><i>dhammavitakkaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Rūpavicāraṃ etaṃ mama …</i></a> <a><i>saddavicāraṃ etaṃ mama …</i></a> <a><i>gandhavicāraṃ etaṃ mama …</i></a> <a><i>rasavicāraṃ etaṃ mama …</i></a> <a><i>phoṭṭhabbavicāraṃ etaṃ mama …</i></a> <a><i>dhammavicāraṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc10, ms26Ps_719"><i>Pathavīdhātuṃ etaṃ mama …</i></a> <a><i>āpodhātuṃ etaṃ mama …</i></a> <a><i>tejodhātuṃ etaṃ mama …</i></a> <a><i>vāyodhātuṃ etaṃ mama …</i></a> <a><i>ākāsadhātuṃ etaṃ mama …</i></a> <a><i>viññāṇadhātuṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Pathavīkasiṇaṃ etaṃ mama …</i></a> <a><i>āpokasiṇaṃ …</i></a> <a><i>tejokasiṇaṃ …</i></a> <a><i>vāyokasiṇaṃ …</i></a> <a><i>nīlakasiṇaṃ …</i></a> <a><i>pītakasiṇaṃ …</i></a> <a><i>lohitakasiṇaṃ …</i></a> <a><i>odātakasiṇaṃ …</i></a> <a><i>ākāsakasiṇaṃ …</i></a> <a><i>viññāṇakasiṇaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc11, pts-vp-pli1.137, ms26Ps_720"><i>Kesaṃ etaṃ mama …</i></a> <a><i>lomaṃ etaṃ mama …</i></a> <a><i>nakhaṃ etaṃ mama …</i></a> <a><i>dantaṃ etaṃ mama …</i></a> <a><i>tacaṃ etaṃ mama …</i></a> <a><i>maṃsaṃ etaṃ mama …</i></a> <a><i>nhāruṃ etaṃ mama …</i></a> <a><i>aṭṭhiṃ etaṃ mama …</i></a> <a><i>aṭṭhimiñjaṃ etaṃ mama …</i></a> <a><i>vakkaṃ etaṃ mama …</i></a> <a><i>hadayaṃ etaṃ mama …</i></a> <a><i>yakanaṃ etaṃ mama …</i></a> <a><i>kilomakaṃ etaṃ mama …</i></a> <a><i>pihakaṃ etaṃ mama …</i></a> <a><i>papphāsaṃ etaṃ mama …</i></a> <a><i>antaṃ etaṃ mama …</i></a> <a><i>antaguṇaṃ etaṃ mama …</i></a> <a><i>udariyaṃ etaṃ mama …</i></a> <a><i>karīsaṃ etaṃ mama …</i></a> <a><i>pittaṃ etaṃ mama …</i></a> <a><i>semhaṃ etaṃ mama …</i></a> <a><i>pubbaṃ etaṃ mama …</i></a> <a><i>lohitaṃ etaṃ mama …</i></a> <a><i>sedaṃ etaṃ mama …</i></a> <a><i>medaṃ etaṃ mama …</i></a> <a><i>assuṃ etaṃ mama …</i></a> <a><i>vasaṃ etaṃ mama …</i></a> <a><i>kheḷaṃ etaṃ mama …</i></a> <a><i>siṅghāṇikaṃ etaṃ mama …</i></a> <a><i>lasikaṃ etaṃ mama …</i></a> <a><i>muttaṃ etaṃ mama …</i></a> <a><i>matthaluṅgaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc12, ms26Ps_721"><i>Cakkhāyatanaṃ etaṃ mama …</i></a> <a><i>rūpāyatanaṃ etaṃ mama …</i></a> <a><i>sotāyatanaṃ etaṃ mama …</i></a> <a><i>saddāyatanaṃ etaṃ mama …</i></a> <a><i>ghānāyatanaṃ etaṃ mama …</i></a> <a><i>gandhāyatanaṃ etaṃ mama …</i></a> <a><i>jivhāyatanaṃ etaṃ mama …</i></a> <a><i>rasāyatanaṃ etaṃ mama …</i></a> <a><i>kāyāyatanaṃ etaṃ mama …</i></a> <a><i>phoṭṭhabbāyatanaṃ etaṃ mama …</i></a> <a><i>manāyatanaṃ etaṃ mama …</i></a> <a><i>dhammāyatanaṃ etaṃ mama.</i></a></p>
<p><a data-ref="sc13, ms26Ps_722"><i>Cakkhudhātuṃ etaṃ mama …</i></a> <a><i>rūpadhātuṃ etaṃ mama …</i></a> <a><i>cakkhuviññāṇadhātuṃ etaṃ mama …</i></a> <a><i>sotadhātuṃ etaṃ mama …</i></a> <a><i>saddadhātuṃ etaṃ mama …</i></a> <a><i>sotaviññāṇadhātuṃ etaṃ mama …</i></a> <a><i>ghānadhātuṃ etaṃ mama …</i></a> <a><i>gandhadhātuṃ etaṃ mama …</i></a> <a><i>ghānaviññāṇadhātuṃ etaṃ mama …</i></a> <a><i>jivhādhātuṃ etaṃ mama …</i></a> <a><i>rasadhātuṃ etaṃ mama …</i></a> <a><i>jivhāviññāṇadhātuṃ etaṃ mama …</i></a> <a><i>kāyadhātuṃ etaṃ mama …</i></a> <a><i>phoṭṭhabbadhātuṃ etaṃ mama …</i></a> <a><i>kāyaviññāṇadhātuṃ etaṃ mama …</i></a> <a><i>manodhātuṃ etaṃ mama …</i></a> <a><i>dhammadhātuṃ etaṃ mama …</i></a> <a><i>manoviññāṇadhātuṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc14, ms26Ps_723"><i>Cakkhundriyaṃ etaṃ mama …</i></a> <a><i>sotindriyaṃ etaṃ mama …</i></a> <a><i>ghānindriyaṃ etaṃ mama …</i></a> <a><i>jivhindriyaṃ etaṃ mama …</i></a> <a><i>kāyindriyaṃ etaṃ mama …</i></a> <a><i>manindriyaṃ etaṃ mama …</i></a> <a><i>jīvitindriyaṃ etaṃ mama …</i></a> <a><i>itthindriyaṃ etaṃ mama …</i></a> <a><i>purisindriyaṃ etaṃ mama …</i></a> <a><i>sukhindriyaṃ etaṃ mama …</i></a> <a><i>dukkhindriyaṃ etaṃ mama …</i></a> <a><i>somanassindriyaṃ etaṃ mama …</i></a> <a><i>domanassindriyaṃ etaṃ mama …</i></a> <a><i>upekkhindriyaṃ etaṃ mama …</i></a> <a><i>saddhindriyaṃ etaṃ mama …</i></a> <a><i>vīriyindriyaṃ etaṃ mama …</i></a> <a><i>satindriyaṃ etaṃ mama …</i></a> <a><i>samādhindriyaṃ etaṃ mama …</i></a> <a><i>paññindriyaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc15, pts-vp-pli1.138, ms26Ps_724"><i>Kāmadhātuṃ etaṃ mama …</i></a> <a><i>rūpadhātuṃ etaṃ mama …</i></a> <a><i>arūpadhātuṃ etaṃ mama …</i></a> <a><i>kāmabhavaṃ etaṃ mama …</i></a> <a><i>rūpabhavaṃ etaṃ mama …</i></a> <a><i>arūpabhavaṃ etaṃ mama …</i></a> <a><i>saññābhavaṃ etaṃ mama …</i></a> <a><i>asaññābhavaṃ etaṃ mama …</i></a> <a><i>nevasaññānāsaññābhavaṃ etaṃ mama …</i></a> <a><i>ekavokārabhavaṃ etaṃ mama …</i></a> <a><i>catuvokārabhavaṃ etaṃ mama …</i></a> <a><i>pañcavokārabhavaṃ etaṃ mama …</i></a> <a><i>paṭhamajjhānaṃ etaṃ mama …</i></a> <a><i>dutiyajjhānaṃ etaṃ mama …</i></a> <a><i>tatiyajjhānaṃ etaṃ mama …</i></a> <a><i>catutthajjhānaṃ etaṃ mama …</i></a> <a><i>mettaṃ cetovimuttiṃ etaṃ mama …</i></a> <a><i>karuṇaṃ cetovimuttiṃ etaṃ mama …</i></a> <a><i>muditaṃ cetovimuttiṃ etaṃ mama …</i></a> <a><i>upekkhaṃ cetovimuttiṃ etaṃ mama …</i></a> <a><i>ākāsānañcāyatanasamāpattiṃ etaṃ mama …</i></a> <a><i>viññāṇañcāyatanasamāpattiṃ etaṃ mama …</i></a> <a><i>ākiñcaññāyatanasamāpattiṃ etaṃ mama …</i></a> <a><i>nevasaññānāsaññāyatanasamāpattiṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a></p>
<p><a data-ref="sc16, ms26Ps_725"><i>Avijjaṃ etaṃ mama …</i></a> <a><i>saṅkhāre etaṃ mama …</i></a> <a><i>viññāṇaṃ etaṃ mama …</i></a> <a><i>nāmarūpaṃ etaṃ mama …</i></a> <a><i>saḷāyatanaṃ etaṃ mama …</i></a> <a><i>phassaṃ etaṃ mama …</i></a> <a><i>vedanaṃ etaṃ mama …</i></a> <a><i>taṇhaṃ etaṃ mama …</i></a> <a><i>upādānaṃ etaṃ mama …</i></a> <a><i>bhavaṃ etaṃ mama …</i></a> <a><i>jātiṃ etaṃ mama …</i></a> <a><i>jarāmaraṇaṃ etaṃ mama, esohamasmi, eso me attāti—</i></a> <a><i>abhinivesaparāmāso diṭṭhi.</i></a> <a><i>Evaṃ abhinivesaparāmāso diṭṭhi. (1)</i></a></p>
<p><a data-var="vitakkopi → vitakkāpi (sya-all)" data-ref="sc17, ms26Ps_726, msdiv124"><i>Katamāni **aṭṭha diṭṭhiṭṭhānāni?**</i></a> <a><i>Khandhāpi diṭṭhiṭṭhānaṃ, avijjāpi diṭṭhiṭṭhānaṃ, phassopi diṭṭhiṭṭhānaṃ, saññāpi diṭṭhiṭṭhānaṃ, vitakkopi diṭṭhiṭṭhānaṃ, ayoniso manasikāropi diṭṭhiṭṭhānaṃ, pāpamittopi diṭṭhiṭṭhānaṃ, paratoghosopi diṭṭhiṭṭhānaṃ.</i></a></p>
<p><a data-ref="sc18, ms26Ps_727"><i>Khandhā hetu khandhā paccayo diṭṭhiṭṭhānaṃ upādāya samuṭṭhānaṭṭhena—</i></a> <a><i>evaṃ khandhāpi diṭṭhiṭṭhānaṃ.</i></a></p>
<p><a data-ref="sc19, ms26Ps_728"><i>Avijjā hetu avijjā paccayo diṭṭhiṭṭhānaṃ upādāya samuṭṭhānaṭṭhena—</i></a> <a><i>evaṃ avijjāpi diṭṭhiṭṭhānaṃ.</i></a></p>
<p><a data-ref="sc20, ms26Ps_729"><i>Phasso hetu phasso paccayo diṭṭhiṭṭhānaṃ upādāya samuṭṭhānaṭṭhena—</i></a> <a><i>evaṃ phassopi diṭṭhiṭṭhānaṃ.</i></a></p>
<p><a data-ref="sc21, ms26Ps_730"><i>Saññā hetu saññā paccayo diṭṭhiṭṭhānaṃ upādāya samuṭṭhānaṭṭhena—</i></a> <a><i>evaṃ saññāpi diṭṭhiṭṭhānaṃ.</i></a></p>
<p><a data-ref="sc22, ms26Ps_731"><i>Vitakko hetu vitakko paccayo diṭṭhiṭṭhānaṃ upādāya, samuṭṭhānaṭṭhena—</i></a> <a><i>evaṃ vitakkopi diṭṭhiṭṭhānaṃ.</i></a></p>
<p><a data-ref="sc23, ms26Ps_732"><i>Ayoniso manasikāro hetu ayoniso manasikāro paccayo diṭṭhiṭṭhānaṃ upādāya samuṭṭhānaṭṭhena—</i></a> <a><i>evaṃ ayoniso manasikāropi diṭṭhiṭṭhānaṃ.</i></a></p>
<p><a data-ref="sc24, ms26Ps_733"><i>Pāpamitto hetu pāpamitto paccayo diṭṭhiṭṭhānaṃ upādāya, samuṭṭhānaṭṭhena—</i></a> <a><i>evaṃ pāpamittopi diṭṭhiṭṭhānaṃ.</i></a></p>
<p><a data-ref="sc25, ms26Ps_734"><i>Paratoghoso hetu paratoghoso paccayo diṭṭhiṭṭhānaṃ upādāya samuṭṭhānaṭṭhena—</i></a> <a><i>evaṃ paratoghosopi diṭṭhiṭṭhānaṃ.</i></a> <a><i>Imāni aṭṭha diṭṭhiṭṭhānāni. (2)</i></a></p>
<p><a data-ref="sc26, ms26Ps_735, msdiv125"><i>Katamāni **aṭṭhārasa diṭṭhipariyuṭṭhānāni?**</i></a> <a><i>Yā diṭṭhi diṭṭhigataṃ, diṭṭhigahanaṃ, diṭṭhikantāraṃ, diṭṭhivisūkaṃ, diṭṭhivipphanditaṃ, diṭṭhisaññojanaṃ, diṭṭhisallaṃ, diṭṭhisambādho, diṭṭhipalibodho, diṭṭhibandhanaṃ, diṭṭhipapāto, diṭṭhānusayo, diṭṭhisantāpo, diṭṭhipariḷāho, diṭṭhigantho, diṭṭhupādānaṃ, diṭṭhābhiniveso, diṭṭhiparāmāso—</i></a> <a><i>imāni aṭṭhārasa diṭṭhipariyuṭṭhānāni. (3)</i></a></p>
<p><a data-ref="sc27, pts-vp-pli1.139, ms26Ps_736, msdiv126"><i>Katamā **soḷasa diṭṭhiyo?**</i></a> <a><i>Assādadiṭṭhi, attānudiṭṭhi, micchādiṭṭhi, sakkāyadiṭṭhi, sakkāyavatthukā sassatadiṭṭhi, sakkāyavatthukā ucchedadiṭṭhi, antaggāhikā diṭṭhi, pubbantānudiṭṭhi, aparantānudiṭṭhi, saññojanikā diṭṭhi, ahanti mānavinibandhā diṭṭhi, mamanti mānavinibandhā diṭṭhi, attavādapaṭisaṃyuttā diṭṭhi, lokavādapaṭisaṃyuttā diṭṭhi, bhavadiṭṭhi, vibhavadiṭṭhi—</i></a> <a><i>imā soḷasa diṭṭhiyo. (4)</i></a></p>
<p><a data-ref="sc28, ms26Ps_737, msdiv127"><i>Katame **tīṇi sataṃ diṭṭhābhinivesā?**</i></a> <a><i>Assādadiṭṭhiyā katihākārehi abhiniveso hoti?</i></a> <a><i>Attānudiṭṭhiyā katihākārehi abhiniveso hoti?</i></a> <a><i>Micchādiṭṭhiyā katihākārehi abhiniveso hoti?</i></a> <a><i>Sakkāyadiṭṭhiyā katihākārehi abhiniveso hoti?</i></a> <a><i>Sakkāyavatthukāya sassatadiṭṭhiyā katihākārehi abhiniveso hoti?</i></a> <a><i>Sakkāyavatthukāya ucchedadiṭṭhiyā katihākārehi abhiniveso hoti?</i></a> <a><i>Antaggāhikāya diṭṭhiyā katihākārehi abhiniveso hoti?</i></a> <a><i>Pubbantānudiṭṭhiyā katihākārehi abhiniveso hoti?</i></a> <a><i>Aparantānudiṭṭhiyā katihākārehi abhiniveso hoti?</i></a> <a><i>Saññojanikāya diṭṭhiyā katihākārehi abhiniveso hoti?</i></a> <a><i>Ahanti mānavinibandhāya diṭṭhiyā katihākārehi abhiniveso hoti?</i></a> <a><i>Mamanti mānavinibandhāya diṭṭhiyā katihākārehi abhiniveso hoti?</i></a> <a><i>Attavādapaṭisaṃyuttāya diṭṭhiyā katihākārehi abhiniveso hoti?</i></a> <a><i>Lokavādapaṭisaṃyuttāya diṭṭhiyā katihākārehi abhiniveso hoti?</i></a> <a><i>Bhavadiṭṭhiyā katihākārehi abhiniveso hoti?</i></a> <a><i>Vibhavadiṭṭhiyā katihākārehi abhiniveso hoti?</i></a></p>
<p><a data-var="ekena ākārena → ekūnavīsatiyā ākārehi (sya-all)" data-ref="sc29, pts-vp-pli1.140, ms26Ps_738"><i>Assādadiṭṭhiyā pañcatiṃsāya ākārehi abhiniveso hoti.</i></a> <a data-var="ekena ākārena → ekūnavīsatiyā ākārehi (sya-all)"><i>Attānudiṭṭhiyā vīsatiyā ākārehi abhiniveso hoti.</i></a> <a><i>Micchādiṭṭhiyā dasahākārehi abhiniveso hoti.</i></a> <a><i>Sakkāyadiṭṭhiyā vīsatiyā ākārehi abhiniveso hoti.</i></a> <a><i>Sakkāyavatthukāya sassatadiṭṭhiyā pannarasahi ākārehi abhiniveso hoti.</i></a> <a><i>Sakkāyavatthukāya ucchedadiṭṭhiyā pañcahākārehi abhiniveso hoti.</i></a> <a><i>Antaggāhikāya diṭṭhiyā paññāsāya ākārehi abhiniveso hoti.</i></a> <a><i>Pubbantānudiṭṭhiyā aṭṭhārasahi ākārehi abhiniveso hoti.</i></a> <a><i>Aparantānudiṭṭhiyā catucattālīsāya ākārehi abhiniveso hoti.</i></a> <a><i>Saññojanikāya diṭṭhiyā aṭṭhārasahi ākārehi abhiniveso hoti.</i></a> <a><i>Ahanti mānavinibandhāya diṭṭhiyā aṭṭhārasahi ākārehi abhiniveso hoti.</i></a> <a><i>Mamanti mānavinibandhāya diṭṭhiyā aṭṭhārasahi ākārehi abhiniveso hoti.</i></a> <a><i>Attavādapaṭisaṃyuttāya diṭṭhiyā vīsatiyā ākārehi abhiniveso hoti.</i></a> <a><i>Lokavādapaṭisaṃyuttāya diṭṭhiyā aṭṭhahi ākārehi abhiniveso hoti.</i></a> <a><i>Bhavadiṭṭhiyā ekena ākārena abhiniveso hoti.</i></a> <a><i>Vibhavadiṭṭhiyā ekena ākārena abhiniveso hoti.</i></a></p>
<h2><a><i>1.2.1. Assādadiṭṭhiniddesa</i></a></h2>
<p><a data-ref="sc30, ms26Ps_739, msdiv128"><i>Assādadiṭṭhiyā katamehi pañcatiṃsāya ākārehi abhiniveso hoti?</i></a> <a><i>Yaṃ rūpaṃ paṭicca uppajjati sukhaṃ somanassaṃ, ayaṃ rūpassa assādoti—</i></a> <a><i>abhinivesaparāmāso diṭṭhi.</i></a> <a><i>Diṭṭhi na assādo, assādo na diṭṭhi.</i></a> <a><i>Aññā diṭṭhi, añño assādo.</i></a> <a><i>Yā ca diṭṭhi yo ca assādo—</i></a> <a><i>ayaṃ vuccati assādadiṭṭhi.</i></a></p>
<p><a data-var="diṭṭhiyā rāgo → yā diṭṭhi yo rāgo (sya-all, pts-vp-pli1)" data-ref="sc31, ms26Ps_740"><i>Assādadiṭṭhi micchādiṭṭhi diṭṭhivipatti.</i></a> <a><i>Tāya diṭṭhivipattiyā samannāgato puggalo diṭṭhivipanno.</i></a> <a><i>Diṭṭhivipanno puggalo na sevitabbo na bhajitabbo na payirupāsitabbo.</i></a> <a><i>Taṃ kissa hetu?</i></a> <a><i>Diṭṭhi hissa pāpikā.</i></a> <a><i>Yo diṭṭhiyā rāgo, so na diṭṭhi.</i></a> <a><i>Diṭṭhi na rāgo.</i></a> <a><i>Aññā diṭṭhi, añño rāgo.</i></a> <a><i>Yā ca diṭṭhi yo ca rāgo—</i></a> <a><i>ayaṃ vuccati diṭṭhirāgo.</i></a> <a><i>Tāya ca diṭṭhiyā tena ca rāgena samannāgato puggalo diṭṭhirāgaratto.</i></a> <a><i>Diṭṭhirāgaratte puggale dinnaṃ dānaṃ na mahapphalaṃ hoti na mahānisaṃsaṃ.</i></a> <a><i>Taṃ kissa hetu?</i></a> <a><i>Diṭṭhi hissa pāpikā assādadiṭṭhi micchādiṭṭhi.</i></a></p>
<p><a data-var="asātattāya → asāratāya (sya-all, pts-vp-pli1)" data-ref="sc32, pts-vp-pli1.141, ms26Ps_741"><i>Micchādiṭṭhikassa purisapuggalassa dveva gatiyo—</i></a> <a><i>nirayo vā tiracchānayoni vā.</i></a> <a><i>Micchādiṭṭhikassa purisapuggalassa yañceva kāyakammaṃ yathādiṭṭhi samattaṃ samādinnaṃ, yañca vacīkammaṃ …pe…</i></a> <a><i>yañca manokammaṃ yathādiṭṭhi samattaṃ samādinnaṃ, yā ca cetanā yā ca patthanā yo ca paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṃvattanti.</i></a> <a><i>Taṃ kissa hetu?</i></a> <a><i>Diṭṭhi hissa pāpikā.</i></a> <a><i>Seyyathāpi nimbabījaṃ vā kosātakībījaṃ vā tittakālābubījaṃ vā allāya pathaviyā nikkhittaṃ yaṃ ceva pathavirasaṃ upādiyati, yañca āporasaṃ upādiyati, sabbaṃ taṃ tittakattāya kaṭukattāya asātattāya saṃvattati.</i></a> <a><i>Taṃ kissa hetu?</i></a> <a><i>Bījaṃ hissa pāpikaṃ.</i></a> <a><i>Evamevaṃ micchādiṭṭhikassa purisapuggalassa yañceva kāyakammaṃ yathādiṭṭhi samattaṃ samādinnaṃ, yañca vacīkammaṃ …pe…</i></a> <a><i>yañca manokammaṃ yathādiṭṭhi samattaṃ samādinnaṃ, yā ca cetanā yā ca patthanā yo ca paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṃvattanti.</i></a> <a><i>Taṃ kissa hetu?</i></a> <a><i>Diṭṭhi hissa pāpikā assādadiṭṭhi micchādiṭṭhi.</i></a></p>
<p><a data-ref="sc33, ms26Ps_742"><i>Micchādiṭṭhi diṭṭhigataṃ, diṭṭhigahanaṃ, diṭṭhikantāraṃ, diṭṭhivisūkaṃ, diṭṭhivipphanditaṃ, diṭṭhisaññojanaṃ, diṭṭhisallaṃ, diṭṭhisambādho, diṭṭhipalibodho, diṭṭhibandhanaṃ, diṭṭhipapāto, diṭṭhānusayo, diṭṭhisantāpo, diṭṭhipariḷāho, diṭṭhigantho, diṭṭhupādānaṃ, diṭṭhābhiniveso, diṭṭhiparāmāso—</i></a> <a><i>imehi aṭṭhārasahi ākārehi pariyuṭṭhitacittassa saññogo.</i></a></p>
<p><a data-ref="sc34, ms26Ps_743, msdiv129"><i>Atthi saññojanāni ceva diṭṭhiyo ca, atthi saññojanāni na ca diṭṭhiyo.</i></a></p>
<p><a data-ref="sc35, ms26Ps_744"><i>Katamāni saññojanāni ceva diṭṭhiyo ca?</i></a> <a><i>Sakkāyadiṭṭhi, sīlabbataparāmāso—</i></a> <a><i>imāni saññojanāni ceva diṭṭhiyo ca.</i></a></p>
<p><a data-ref="sc36, ms26Ps_745"><i>Katamāni saññojanāni, na ca diṭṭhiyo?</i></a> <a><i>Kāmarāgasaññojanaṃ, paṭighasaññojanaṃ, mānasaññojanaṃ, vicikicchāsaññojanaṃ, bhavarāgasaññojanaṃ, issāsaññojanaṃ, macchariyasaññojanaṃ, anunayasaññojanaṃ, avijjāsaññojanaṃ—</i></a> <a><i>imāni saññojanāni, na ca diṭṭhiyo.</i></a></p>
<p><a data-var="yaṃ saṅkhāre → ye saṅkhāre (mr)" data-ref="sc37, pts-vp-pli1.142, ms26Ps_746"><i>Yaṃ vedanaṃ paṭicca …pe…</i></a> <a><i>yaṃ saññaṃ paṭicca …pe…</i></a> <a><i>yaṃ saṅkhāre paṭicca …pe…</i></a> <a><i>yaṃ viññāṇaṃ paṭicca …</i></a> <a><i>yaṃ cakkhuṃ paṭicca …</i></a> <a><i>yaṃ sotaṃ paṭicca …</i></a> <a><i>yaṃ ghānaṃ paṭicca …</i></a> <a><i>yaṃ jivhaṃ paṭicca …</i></a> <a><i>yaṃ kāyaṃ paṭicca …</i></a> <a><i>yaṃ manaṃ paṭicca …</i></a> <a><i>yaṃ rūpe paṭicca …</i></a> <a><i>yaṃ sadde paṭicca …</i></a> <a><i>yaṃ gandhe paṭicca …</i></a> <a><i>yaṃ rase paṭicca …</i></a> <a><i>yaṃ phoṭṭhabbe paṭicca …</i></a> <a><i>yaṃ dhamme paṭicca …</i></a> <a><i>yaṃ cakkhuviññāṇaṃ paṭicca …</i></a> <a><i>yaṃ sotaviññāṇaṃ paṭicca …</i></a> <a><i>yaṃ ghānaviññāṇaṃ paṭicca …</i></a> <a><i>yaṃ jivhāviññāṇaṃ paṭicca …</i></a> <a><i>yaṃ kāyaviññāṇaṃ paṭicca …</i></a> <a><i>yaṃ manoviññāṇaṃ paṭicca …</i></a> <a><i>yaṃ cakkhusamphassaṃ paṭicca …</i></a> <a><i>yaṃ sotasamphassaṃ paṭicca …</i></a> <a><i>yaṃ ghānasamphassaṃ paṭicca …</i></a> <a><i>yaṃ jivhāsamphassaṃ paṭicca …</i></a> <a><i>yaṃ kāyasamphassaṃ paṭicca …</i></a> <a><i>yaṃ manosamphassaṃ paṭicca …</i></a> <a><i>yaṃ cakkhusamphassajaṃ vedanaṃ paṭicca …</i></a> <a><i>yaṃ sotasamphassajaṃ vedanaṃ paṭicca …</i></a> <a><i>yaṃ ghānasamphassajaṃ vedanaṃ paṭicca …</i></a> <a><i>yaṃ jivhāsamphassajaṃ vedanaṃ paṭicca …</i></a> <a><i>yaṃ kāyasamphassajaṃ vedanaṃ paṭicca …</i></a> <a><i>yaṃ manosamphassajaṃ vedanaṃ paṭicca uppajjati sukhaṃ somanassaṃ, ayaṃ manosamphassajāya vedanāya assādoti—</i></a> <a><i>abhinivesaparāmāso diṭṭhi.</i></a> <a><i>Diṭṭhi na assādo, assādo na diṭṭhi.</i></a> <a><i>Aññā diṭṭhi, añño assādo.</i></a> <a><i>Yā ca diṭṭhi yo ca assādo—</i></a> <a><i>ayaṃ vuccati assādadiṭṭhi.</i></a></p>
<p><a data-ref="sc38, ms26Ps_747"><i>Assādadiṭṭhi micchādiṭṭhi diṭṭhivipatti.</i></a> <a><i>Tāya diṭṭhivipattiyā samannāgato puggalo diṭṭhivipanno.</i></a> <a><i>Diṭṭhivipanno puggalo na sevitabbo na bhajitabbo na payirupāsitabbo.</i></a> <a><i>Taṃ kissa hetu?</i></a> <a><i>Diṭṭhi hissa pāpikā.</i></a> <a><i>Yo diṭṭhiyā rāgo, so na diṭṭhi.</i></a> <a><i>Diṭṭhi na rāgo.</i></a> <a><i>Aññā diṭṭhi, añño rāgo.</i></a> <a><i>Yā ca diṭṭhi yo ca rāgo, ayaṃ vuccati diṭṭhirāgo.</i></a> <a><i>Tāya ca diṭṭhiyā tena ca rāgena samannāgato puggalo diṭṭhirāgaratto.</i></a> <a><i>Diṭṭhirāgaratte puggale dinnaṃ dānaṃ na mahapphalaṃ hoti na mahānisaṃsaṃ.</i></a> <a><i>Taṃ kissa hetu?</i></a> <a><i>Diṭṭhi hissa pāpikā assādadiṭṭhi micchādiṭṭhi.</i></a></p>
<p><a data-ref="sc39, ms26Ps_748"><i>Micchādiṭṭhikassa purisapuggalassa dveva gatiyo—</i></a> <a><i>nirayo vā tiracchānayoni vā.</i></a> <a><i>Micchādiṭṭhikassa purisapuggalassa yañceva kāyakammaṃ yathādiṭṭhi samattaṃ samādinnaṃ, yañca vacīkammaṃ …pe…</i></a> <a><i>yañca manokammaṃ yathādiṭṭhi samattaṃ samādinnaṃ, yā ca cetanā yā ca patthanā yo ca paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṃvattanti.</i></a> <a><i>Taṃ kissa hetu?</i></a> <a><i>Diṭṭhi hissa pāpikā.</i></a> <a><i>Seyyathāpi nimbabījaṃ vā kosātakībījaṃ vā tittakālābubījaṃ vā allāya pathaviyā nikkhittaṃ yañceva pathavirasaṃ upādiyati yañca āporasaṃ upādiyati, sabbaṃ taṃ tittakattāya kaṭukattāya asātattāya saṃvattati.</i></a> <a><i>Taṃ kissa hetu?</i></a> <a><i>Bījaṃ hissa pāpikaṃ.</i></a> <a><i>Evamevaṃ micchādiṭṭhikassa purisapuggalassa yañceva kāyakammaṃ yathādiṭṭhi samattaṃ samādinnaṃ yañca vacīkammaṃ …pe…</i></a> <a><i>yañca manokammaṃ yathādiṭṭhi samattaṃ samādinnaṃ, yā ca cetanā yā ca patthanā yo ca paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṃvattanti.</i></a> <a><i>Taṃ kissa hetu?</i></a> <a><i>Diṭṭhi hissa pāpikā assādadiṭṭhi micchādiṭṭhi.</i></a></p>
<p><a data-ref="sc40, pts-vp-pli1.143, ms26Ps_749"><i>Micchādiṭṭhi diṭṭhigataṃ diṭṭhigahanaṃ …pe…</i></a> <a><i>diṭṭhābhiniveso diṭṭhiparāmāso—</i></a> <a><i>imehi aṭṭhārasahi ākārehi pariyuṭṭhitacittassa saññogo.</i></a></p>
<p><a data-ref="sc41, ms26Ps_750"><i>Atthi saññojanāni ceva diṭṭhiyo ca, atthi saññojanāni na ca diṭṭhiyo.</i></a> <a><i>Katamāni saññojanāni ceva diṭṭhiyo ca?</i></a> <a><i>Sakkāyadiṭṭhi, sīlabbataparāmāso—</i></a> <a><i>imāni saññojanāni ceva diṭṭhiyo ca.</i></a> <a><i>Katamāni saññojanāni, na ca diṭṭhiyo?</i></a> <a><i>Kāmarāgasaññojanaṃ, paṭighasaññojanaṃ, mānasaññojanaṃ, vicikicchāsaññojanaṃ, bhavarāgasaññojanaṃ, issāsaññojanaṃ, macchariyasaññojanaṃ, anunayasaññojanaṃ, avijjāsaññojanaṃ—</i></a> <a><i>imāni saññojanāni, na ca diṭṭhiyo.</i></a> <a><i>Assādadiṭṭhiyā imehi pañcatiṃsāya ākārehi abhiniveso hoti.</i></a></p>
<p class="endsutta"><a data-ref="ms26Ps_751"><i>Assādadiṭṭhiniddeso paṭhamo.</i></a></p>
<h2><a><i>1.2.2. Attānudiṭṭhiniddesa</i></a></h2>
<p><a data-ref="sc42, ms26Ps_752, msdiv130"><i>Attānudiṭṭhiyā katamehi vīsatiyā ākārehi abhiniveso hoti?</i></a> <a><i>Idha assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ attani vā rūpaṃ rūpasmiṃ vā attānaṃ;</i></a> <a><i>vedanaṃ …pe…</i></a> <a><i>saññaṃ …pe…</i></a> <a><i>saṅkhāre …pe…</i></a> <a><i>viññāṇaṃ attato samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ.</i></a></p>
<p><a data-ref="sc43, pts-vp-pli1.144, ms26Ps_753, msdiv131"><i>Kathaṃ **rūpaṃ attato samanupassati?**</i></a> <a><i>Idhekacco pathavīkasiṇaṃ attato samanupassati—</i></a> <a><i>“yaṃ pathavīkasiṇaṃ, so ahaṃ;</i></a> <a><i>yo ahaṃ, taṃ pathavīkasiṇan”ti.</i></a> <a><i>Pathavīkasiṇañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci so vaṇṇo, yo vaṇṇo sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco pathavīkasiṇaṃ attato samanupassati—</i></a> <a><i>“yaṃ pathavīkasiṇaṃ, so ahaṃ;</i></a> <a><i>yo ahaṃ, taṃ pathavīkasiṇan”ti.</i></a> <a><i>Pathavīkasiṇañca attañca advayaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā rūpavatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>attānudiṭṭhi micchādiṭṭhi.</i></a> <a><i>Micchādiṭṭhikassa purisapuggalassa dveva gatiyo …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc44, ms26Ps_754"><i>Idhekacco āpokasiṇaṃ …</i></a> <a><i>tejokasiṇaṃ …</i></a> <a><i>vāyokasiṇaṃ …</i></a> <a><i>nīlakasiṇaṃ …</i></a> <a><i>pītakasiṇaṃ …</i></a> <a><i>lohitakasiṇaṃ …</i></a> <a><i>odātakasiṇaṃ attato samanupassati—</i></a> <a><i>“yaṃ odātakasiṇaṃ, so ahaṃ;</i></a> <a><i>yo ahaṃ, taṃ odātakasiṇan”ti.</i></a> <a><i>Odātakasiṇañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci, so vaṇṇo;</i></a> <a><i>yo vaṇṇo, sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco …pe…</i></a> <a><i>odātakasiṇañca attañca advayaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā rūpavatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpaṃ attato samanupassati. #1|#1</i></a></p>
<p><a data-ref="sc45, ms26Ps_755"><i>Kathaṃ **rūpavantaṃ attānaṃ samanupassati?**</i></a> <a><i>Idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā iminā rūpena rūpavā”ti.</i></a> <a><i>Rūpavantaṃ attānaṃ samanupassati.</i></a> <a><i>Seyyathāpi rukkho chāyāsampanno assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ rukkho, ayaṃ chāyā.</i></a> <a><i>Añño rukkho, aññā chāyā.</i></a> <a><i>So kho panāyaṃ rukkho imāya chāyāya chāyāvā”ti.</i></a> <a><i>Chāyāvantaṃ rukkhaṃ samanupassati.</i></a> <a><i>Evamevaṃ idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana ayaṃ attā iminā rūpena rūpavā”ti.</i></a> <a><i>Rūpavantaṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ dutiyā rūpavatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpavantaṃ attānaṃ samanupassati. #1|#2</i></a></p>
<p><a data-ref="sc46, pts-vp-pli1.145, ms26Ps_756"><i>Kathaṃ **attani rūpaṃ samanupassati?**</i></a> <a><i>Idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani idaṃ rūpan”ti.</i></a> <a><i>Attani rūpaṃ samanupassati.</i></a> <a><i>Seyyathāpi pupphaṃ gandhasampannaṃ assa.</i></a> <a><i>Tamenaṃ puriso evaṃ vadeyya—</i></a> <a><i>“idaṃ pupphaṃ, ayaṃ gandho;</i></a> <a><i>aññaṃ pupphaṃ, añño gandho.</i></a> <a><i>So kho panāyaṃ gandho imasmiṃ pupphe”ti.</i></a> <a><i>Pupphasmiṃ gandhaṃ samanupassati.</i></a> <a><i>Evamevaṃ idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani idaṃ rūpan”ti.</i></a> <a><i>Attani rūpaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ tatiyā rūpavatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ attani rūpaṃ samanupassati. #1|#3</i></a></p>
<p><a data-ref="sc47, ms26Ps_757"><i>Kathaṃ **rūpasmiṃ attānaṃ samanupassati?**</i></a> <a><i>Idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imasmiṃ rūpe”ti.</i></a> <a><i>Rūpasmiṃ attānaṃ samanupassati.</i></a> <a><i>Seyyathāpi maṇi karaṇḍake pakkhitto assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ maṇi, ayaṃ karaṇḍako.</i></a> <a><i>Añño maṇi, añño karaṇḍako.</i></a> <a><i>So kho panāyaṃ maṇi imasmiṃ karaṇḍake”ti.</i></a> <a><i>Karaṇḍakasmiṃ maṇiṃ samanupassati.</i></a> <a><i>Evamevaṃ idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imasmiṃ rūpe”ti.</i></a> <a><i>Rūpasmiṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ catutthā rūpavatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpasmiṃ attānaṃ samanupassati. #1|#4</i></a></p>
<p><a data-ref="sc48, pts-vp-pli1.146, ms26Ps_758, msdiv132"><i>Kathaṃ **vedanaṃ attato samanupassati?**</i></a> <a><i>Idhekacco cakkhusamphassajaṃ vedanaṃ sotasamphassajaṃ vedanaṃ ghānasamphassajaṃ vedanaṃ jivhāsamphassajaṃ vedanaṃ kāyasamphassajaṃ vedanaṃ manosamphassajaṃ vedanaṃ attato samanupassati.</i></a> <a><i>“Yā manosamphassajā vedanā so ahaṃ, yo ahaṃ sā manosamphassajā vedanā”ti—</i></a> <a><i>manosamphassajaṃ vedanañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci so vaṇṇo, yo vaṇṇo sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco manosamphassajaṃ vedanaṃ attato samanupassati.</i></a> <a><i>“Yā manosamphassajā vedanā so ahaṃ, yo ahaṃ sā manosamphassajā vedanā”ti—</i></a> <a><i>manosamphassajaṃ vedanañca attañca advayaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā vedanāvatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ vedanaṃ attato samanupassati. #1|#5</i></a></p>
<p><a data-ref="sc49, ms26Ps_759"><i>Kathaṃ **vedanāvantaṃ attānaṃ samanupassati?**</i></a> <a><i>Idhekacco saññaṃ …</i></a> <a><i>saṅkhāre …</i></a> <a><i>viññāṇaṃ …</i></a> <a><i>rūpaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya vedanāya vedanāvā”ti.</i></a> <a><i>Vedanāvantaṃ attānaṃ samanupassati.</i></a> <a><i>Seyyathāpi rukkho chāyāsampanno assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ rukkho, ayaṃ chāyā.</i></a> <a><i>Añño rukkho, aññā chāyā.</i></a> <a><i>So kho panāyaṃ rukkho imāya chāyāya chāyāvā”ti.</i></a> <a><i>Chāyāvantaṃ rukkhaṃ samanupassati.</i></a> <a><i>Evamevaṃ idhekacco saññaṃ …</i></a> <a><i>saṅkhāre …</i></a> <a><i>viññāṇaṃ …</i></a> <a><i>rūpaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya vedanāya vedanāvā”ti.</i></a> <a><i>Vedanāvantaṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ dutiyā vedanāvatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ vedanāvantaṃ attānaṃ samanupassati. #2|#6</i></a></p>
<p><a data-ref="sc50, ms26Ps_760"><i>Kathaṃ **attani vedanaṃ samanupassati?**</i></a> <a><i>Idhekacco saññaṃ …</i></a> <a><i>saṅkhāre …</i></a> <a><i>viññāṇaṃ …</i></a> <a><i>rūpaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani ayaṃ vedanā”ti.</i></a> <a><i>Attani vedanaṃ samanupassati.</i></a> <a><i>Seyyathāpi pupphaṃ gandhasampannaṃ assa.</i></a> <a><i>Tamenaṃ puriso evaṃ vadeyya—</i></a> <a><i>“idaṃ pupphaṃ, ayaṃ gandho;</i></a> <a><i>aññaṃ pupphaṃ, añño gandho.</i></a> <a><i>So kho panāyaṃ gandho imasmiṃ pupphe”ti.</i></a> <a><i>Pupphasmiṃ gandhaṃ samanupassati.</i></a> <a><i>Evamevaṃ idhekacco saññaṃ …</i></a> <a><i>saṅkhāre …</i></a> <a><i>viññāṇaṃ …</i></a> <a><i>rūpaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani ayaṃ vedanā”ti.</i></a> <a><i>Attani vedanaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ tatiyā vedanāvatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ attani vedanaṃ samanupassati. #3|#7</i></a></p>
<p><a data-ref="sc51, ms26Ps_761"><i>Kathaṃ **vedanāya attānaṃ samanupassati?**</i></a> <a><i>Idhekacco saññaṃ …</i></a> <a><i>saṅkhāre …</i></a> <a><i>viññāṇaṃ …</i></a> <a><i>rūpaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya vedanāyā”ti.</i></a> <a><i>Vedanāya attānaṃ samanupassati.</i></a> <a><i>Seyyathāpi maṇi karaṇḍake pakkhitto assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ maṇi, ayaṃ karaṇḍako.</i></a> <a><i>Añño maṇi, añño karaṇḍako.</i></a> <a><i>So kho panāyaṃ maṇi imasmiṃ karaṇḍake”ti.</i></a> <a><i>Karaṇḍakasmiṃ maṇiṃ samanupassati.</i></a> <a><i>Evamevaṃ idhekacco saññaṃ …</i></a> <a><i>saṅkhāre …</i></a> <a><i>viññāṇaṃ …</i></a> <a><i>rūpaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya vedanāyā”ti.</i></a> <a><i>Vedanāya attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ catutthā vedanāvatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ vedanāya attānaṃ samanupassati. #4|#8</i></a></p>
<p><a data-ref="sc52, pts-vp-pli1.147, ms26Ps_762, msdiv133"><i>Kathaṃ **saññaṃ attato samanupassati?**</i></a> <a><i>Idhekacco cakkhusamphassajaṃ saññaṃ …</i></a> <a><i>sotasamphassajaṃ saññaṃ …</i></a> <a><i>ghānasamphassajaṃ saññaṃ …</i></a> <a><i>jivhāsamphassajaṃ saññaṃ …</i></a> <a><i>kāyasamphassajaṃ saññaṃ …</i></a> <a><i>manosamphassajaṃ saññaṃ attato samanupassati.</i></a> <a><i>“Yā manosamphassajā saññā so ahaṃ, yo ahaṃ sā manosamphassajā saññā”ti—</i></a> <a><i>manosamphassajaṃ saññañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci so vaṇṇo, yo vaṇṇo sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco manosamphassajaṃ saññaṃ attato samanupassati.</i></a> <a><i>“Yā manosamphassajā saññā so ahaṃ, yo ahaṃ sā manosamphassajā saññā”ti.</i></a> <a><i>Manosamphassajaṃ saññañca attañca advayaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā saññāvatthukā attānudiṭṭhi.</i></a> <a><i>Attānudiṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ saññaṃ attato samanupassati. #1|#9</i></a></p>
<p><a data-ref="sc53, ms26Ps_763"><i>Kathaṃ **saññāvantaṃ attānaṃ samanupassati?**</i></a> <a><i>Idhekacco saṅkhāre …</i></a> <a><i>viññāṇaṃ …</i></a> <a><i>rūpaṃ …</i></a> <a><i>vedanaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya saññāya saññāvā”ti.</i></a> <a><i>Saññāvantaṃ attānaṃ samanupassati.</i></a> <a><i>Seyyathāpi rukkho chāyāsampanno assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ rukkho, ayaṃ chāyā.</i></a> <a><i>Añño rukkho, aññā chāyā.</i></a> <a><i>So kho panāyaṃ rukkho imāya chāyāya chāyāvā”ti.</i></a> <a><i>Chāyāvantaṃ rukkhaṃ samanupassati.</i></a> <a><i>Evamevaṃ idhekacco saṅkhāre …</i></a> <a><i>viññāṇaṃ …</i></a> <a><i>rūpaṃ …</i></a> <a><i>vedanaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya saññāya saññāvā”ti.</i></a> <a><i>Saññāvantaṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ dutiyā saññāvatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ saññāvantaṃ attānaṃ samanupassati. #2|#10</i></a></p>
<p><a data-ref="sc54, ms26Ps_764"><i>Kathaṃ **attani saññaṃ samanupassati?**</i></a> <a><i>Idhekacco saṅkhāre …</i></a> <a><i>viññāṇaṃ …</i></a> <a><i>rūpaṃ …</i></a> <a><i>vedanaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani ayaṃ saññā”ti.</i></a> <a><i>Attani saññaṃ samanupassati.</i></a> <a><i>Seyyathāpi pupphaṃ gandhasampannaṃ assa.</i></a> <a><i>Tamenaṃ puriso evaṃ vadeyya—</i></a> <a><i>“idaṃ pupphaṃ, ayaṃ gandho.</i></a> <a><i>Aññaṃ pupphaṃ, añño gandho.</i></a> <a><i>So kho panāyaṃ gandho imasmiṃ pupphe”ti.</i></a> <a><i>Pupphasmiṃ gandhaṃ samanupassati.</i></a> <a><i>Evamevaṃ idhekacco saṅkhāre …</i></a> <a><i>viññāṇaṃ …</i></a> <a><i>rūpaṃ …</i></a> <a><i>vedanaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani ayaṃ saññā”ti.</i></a> <a><i>Attani saññaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ tatiyā saññāvatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ attani saññaṃ samanupassati. #3|#11</i></a></p>
<p><a data-ref="sc55, ms26Ps_765"><i>Kathaṃ **saññāya attānaṃ samanupassati?**</i></a> <a><i>Idhekacco saṅkhāre …</i></a> <a><i>viññāṇaṃ …</i></a> <a><i>rūpaṃ …</i></a> <a><i>vedanaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya saññāyā”ti.</i></a> <a><i>Saññāya attānaṃ samanupassati.</i></a> <a><i>Seyyathāpi maṇi karaṇḍake pakkhitto assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ maṇi, ayaṃ karaṇḍako.</i></a> <a><i>Añño maṇi, añño karaṇḍako.</i></a> <a><i>So kho panāyaṃ maṇi imasmiṃ karaṇḍake”ti.</i></a> <a><i>Karaṇḍakasmiṃ maṇiṃ samanupassati.</i></a> <a><i>Evamevaṃ idhekacco saṅkhāre …</i></a> <a><i>viññāṇaṃ …</i></a> <a><i>rūpaṃ …</i></a> <a><i>vedanaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imāya saññāyā”ti.</i></a> <a><i>Saññāya attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ catutthā saññāvatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni na ca diṭṭhiyo.</i></a> <a><i>Evaṃ saññāya attānaṃ samanupassati. #4|#12</i></a></p>
<p><a data-ref="sc56, ms26Ps_766, msdiv134"><i>Kathaṃ **saṅkhāre attato samanupassati?**</i></a> <a><i>Idhekacco cakkhusamphassajaṃ cetanaṃ sotasamphassajaṃ cetanaṃ ghānasamphassajaṃ cetanaṃ jivhāsamphassajaṃ cetanaṃ kāyasamphassajaṃ cetanaṃ manosamphassajaṃ cetanaṃ attato samanupassati.</i></a> <a><i>“Yā manosamphassajā cetanā, so ahaṃ;</i></a> <a><i>yo ahaṃ sā manosamphassajā cetanā”ti—</i></a> <a><i>manosamphassajaṃ cetanañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci so vaṇṇo, yo vaṇṇo sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco manosamphassajaṃ cetanaṃ attato samanupassati.</i></a> <a><i>“Yā manosamphassajā cetanā so ahaṃ, yo ahaṃ sā manosamphassajā cetanā”ti—</i></a> <a><i>manosamphassajaṃ cetanañca attañca advayaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā saṅkhāravatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ saṅkhāre attato samanupassati. #1|#13</i></a></p>
<p><a data-ref="sc57, ms26Ps_767"><i>Kathaṃ **saṅkhāravantaṃ attānaṃ samanupassati?**</i></a> <a><i>Idhekacco viññāṇaṃ …</i></a> <a><i>rūpaṃ …</i></a> <a><i>vedanaṃ …</i></a> <a><i>saññaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imehi saṅkhārehi saṅkhāravā”ti.</i></a> <a><i>Saṅkhāravantaṃ attānaṃ samanupassati.</i></a> <a><i>Seyyathāpi rukkho chāyāsampanno assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ rukkho, ayaṃ chāyā.</i></a> <a><i>Añño rukkho, aññā chāyā.</i></a> <a><i>So kho panāyaṃ rukkho imāya chāyāya chāyāvā”ti.</i></a> <a><i>Chāyāvantaṃ rukkhaṃ samanupassati.</i></a> <a><i>Evamevaṃ idhekacco viññāṇaṃ …</i></a> <a><i>rūpaṃ …</i></a> <a><i>vedanaṃ …</i></a> <a><i>saññaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā.</i></a> <a><i>Imehi saṅkhārehi saṅkhāravā”ti.</i></a> <a><i>Saṅkhāravantaṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ dutiyā saṅkhāravatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ saṅkhāravantaṃ attānaṃ samanupassati. #2|#14</i></a></p>
<p><a data-ref="sc58, pts-vp-pli1.148, ms26Ps_768"><i>Kathaṃ **attani saṅkhāre samanupassati?**</i></a> <a><i>Idhekacco viññāṇaṃ …</i></a> <a><i>rūpaṃ …</i></a> <a><i>vedanaṃ …</i></a> <a><i>saññaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani ime saṅkhārā”ti.</i></a> <a><i>Attani saṅkhāre samanupassati.</i></a> <a><i>Seyyathāpi pupphaṃ gandhasampannaṃ assa.</i></a> <a><i>Tamenaṃ puriso evaṃ vadeyya—</i></a> <a><i>“idaṃ pupphaṃ, ayaṃ gandho;</i></a> <a><i>aññaṃ pupphaṃ, añño gandho.</i></a> <a><i>So kho panāyaṃ gandho imasmiṃ pupphe”ti.</i></a> <a><i>Pupphasmiṃ gandhaṃ samanupassati.</i></a> <a><i>Evamevaṃ idhekacco viññāṇaṃ …</i></a> <a><i>rūpaṃ …</i></a> <a><i>vedanaṃ …</i></a> <a><i>saññaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani ime saṅkhārā”ti.</i></a> <a><i>Attani saṅkhāre samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ tatiyā saṅkhāravatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ attani saṅkhāre samanupassati. #3|#15</i></a></p>
<p><a data-ref="sc59, ms26Ps_769"><i>Kathaṃ **saṅkhāresu attānaṃ samanupassati?**</i></a> <a><i>Idhekacco viññāṇaṃ …</i></a> <a><i>rūpaṃ …</i></a> <a><i>vedanaṃ …</i></a> <a><i>saññaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imesu saṅkhāresū”ti.</i></a> <a><i>Saṅkhāresu attānaṃ samanupassati.</i></a> <a><i>Seyyathāpi maṇi karaṇḍake pakkhitto assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ maṇi, ayaṃ karaṇḍako.</i></a> <a><i>Añño maṇi, añño karaṇḍako.</i></a> <a><i>So kho panāyaṃ maṇi imasmiṃ karaṇḍake”ti.</i></a> <a><i>Karaṇḍakasmiṃ maṇiṃ samanupassati.</i></a> <a><i>Evamevaṃ idhekacco viññāṇaṃ …</i></a> <a><i>rūpaṃ …</i></a> <a><i>vedanaṃ …</i></a> <a><i>saññaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imesu saṅkhāresū”ti.</i></a> <a><i>Saṅkhāresu attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ catutthā saṅkhāravatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ saṅkhāresu attānaṃ samanupassati. #4|#16</i></a></p>
<p><a data-ref="sc60, ms26Ps_770, msdiv135"><i>Kathaṃ **viññāṇaṃ attato samanupassati?**</i></a> <a><i>Idhekacco cakkhuviññāṇaṃ …</i></a> <a><i>sotaviññāṇaṃ …</i></a> <a><i>ghānaviññāṇaṃ …</i></a> <a><i>jivhāviññāṇaṃ kāyaviññāṇaṃ …</i></a> <a><i>manoviññāṇaṃ attato samanupassati.</i></a> <a><i>“Yaṃ manoviññāṇaṃ, so ahaṃ;</i></a> <a><i>yo ahaṃ, taṃ manoviññāṇan”ti—</i></a> <a><i>manoviññāṇañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci so vaṇṇo, yo vaṇṇo sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco manoviññāṇaṃ attato samanupassati.</i></a> <a><i>“Yaṃ manoviññāṇaṃ, so ahaṃ;</i></a> <a><i>yo ahaṃ taṃ manoviññāṇan”ti—</i></a> <a><i>manoviññāṇañca attañca advayaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā viññāṇavatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ viññāṇaṃ attato samanupassati. #1|#17</i></a></p>
<p><a data-ref="sc61, ms26Ps_771"><i>Kathaṃ **viññāṇavantaṃ attānaṃ samanupassati?**</i></a> <a><i>Idhekacco rūpaṃ …</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā iminā viññāṇena viññāṇavā”ti.</i></a> <a><i>Viññāṇavantaṃ attānaṃ samanupassati.</i></a> <a><i>Seyyathāpi rukkho chāyāsampanno assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ rukkho, ayaṃ chāyā.</i></a> <a><i>Añño rukkho, aññā chāyā.</i></a> <a><i>So kho panāyaṃ rukkho imāya chāyāya chāyāvā”ti.</i></a> <a><i>Chāyāvantaṃ rukkhaṃ samanupassati.</i></a> <a><i>Evamevaṃ idhekacco rūpaṃ …</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā iminā viññāṇena viññāṇavā”ti.</i></a> <a><i>Viññāṇavantaṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ dutiyā viññāṇavatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ viññāṇavantaṃ attānaṃ samanupassati. #2|#18</i></a></p>
<p><a data-ref="sc62, ms26Ps_772"><i>Kathaṃ **attani viññāṇaṃ samanupassati?**</i></a> <a><i>Idhekacco rūpaṃ …</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani idaṃ viññāṇan”ti.</i></a> <a><i>Attani viññāṇaṃ samanupassati.</i></a> <a><i>Seyyathāpi pupphaṃ gandhasampannaṃ assa.</i></a> <a><i>Tamenaṃ puriso evaṃ vadeyya—</i></a> <a><i>“idaṃ pupphaṃ, ayaṃ gandho;</i></a> <a><i>aññaṃ pupphaṃ, añño gandho.</i></a> <a><i>So kho panāyaṃ gandho imasmiṃ pupphe”ti.</i></a> <a><i>Pupphasmiṃ gandhaṃ samanupassati.</i></a> <a><i>Evamevaṃ idhekacco rūpaṃ …</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>Imasmiñca pana attani idaṃ viññāṇan”ti.</i></a> <a><i>Attani viññāṇaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ tatiyā viññāṇavatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ attani viññāṇaṃ samanupassati. #3|#19</i></a></p>
<p><a data-ref="sc63, pts-vp-pli1.149, ms26Ps_773"><i>Kathaṃ **viññāṇasmiṃ attānaṃ samanupassati?**</i></a> <a><i>Idhekacco rūpaṃ …</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imasmiṃ viññāṇe”ti.</i></a> <a><i>Viññāṇasmiṃ attānaṃ samanupassati.</i></a> <a><i>Seyyathāpi maṇi karaṇḍake pakkhitto assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ maṇi, ayaṃ karaṇḍako.</i></a> <a><i>Añño maṇi, añño karaṇḍako.</i></a> <a><i>So kho panāyaṃ maṇi imasmiṃ karaṇḍake”ti.</i></a> <a><i>Karaṇḍakasmiṃ maṇiṃ samanupassati.</i></a> <a><i>Evamevaṃ idhekacco rūpaṃ …</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā imasmiṃ viññāṇe”ti.</i></a> <a><i>Viññāṇasmiṃ attānaṃ samanupassati.</i></a> <a><i>Abhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ catutthā viññāṇavatthukā attānudiṭṭhi.</i></a> <a><i>Attānudiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ viññāṇasmiṃ attānaṃ samanupassati.</i></a> <a><i>Attānudiṭṭhiyā imehi vīsatiyā ākārehi abhiniveso hoti. #4|#20</i></a></p>
<p class="endsutta"><a data-ref="ms26Ps_774"><i>Attānudiṭṭhiniddeso dutiyo.</i></a></p>
<h2><a><i>1.2.3. Micchādiṭṭhiniddesa</i></a></h2>
<p><a data-var="vatthu → vatthuṃ (si, sya-all, pts-vp-pli1)" data-ref="sc64, ms26Ps_775, msdiv136"><i>Micchādiṭṭhiyā katamehi dasahākārehi abhiniveso hoti?</i></a> <a data-var="micchābhinivesaparāmāso → micchādiṭṭhābhinivesaparāmāso (sya-all, pts-vp-pli1)"><i>“Natthi dinnan”ti— vatthu.</i></a> <a><i>Evaṃvādo micchābhinivesaparāmāso diṭṭhi.</i></a> <a data-var="sammaggatā → samaggatā (mr)"><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā micchāvatthukā micchādiṭṭhi.</i></a> <a><i>Micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a> <a><i>“Natthi yiṭṭhan”ti—vatthu …pe…</i></a> <a><i>“natthi hutan”ti—vatthu …</i></a> <a><i>“natthi sukatadukkaṭānaṃ kammānaṃ phalaṃ vipāko”ti—vatthu …</i></a> <a><i>“natthi ayaṃ loko”ti—vatthu …</i></a> <a><i>“natthi paro loko”ti—vatthu …</i></a> <a><i>“natthi mātā”ti—vatthu …</i></a> <a><i>“natthi pitā”ti—vatthu …</i></a> <a><i>“natthi sattā opapātikā”ti—vatthu …</i></a> <a><i>“natthi loke samaṇabrāhmaṇā sammaggatā sammāpaṭipannā, ye imañca lokaṃ, parañca lokaṃ sayaṃ abhiññā sacchikatvā pavedentī”ti—vatthu.</i></a> <a><i>Evaṃvādo micchābhinivesaparāmāso diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ dasamā micchāvatthukā micchādiṭṭhi.</i></a> <a><i>Micchādiṭṭhi diṭṭhivipatti …pe…</i></a> <a><i>micchādiṭṭhikassa purisapuggalassa dveva gatiyo …pe…</i></a> <a><i>imāni saññojanāni, na ca diṭṭhiyo.</i></a> <a><i>Micchādiṭṭhiyā imehi dasahākārehi abhiniveso hoti.</i></a></p>
<p class="endsutta"><a data-ref="ms26Ps_776"><i>Micchādiṭṭhiniddeso tatiyo.</i></a></p>
<h2><a><i>1.2.4. Sakkāyadiṭṭhiniddesa</i></a></h2>
<p><a data-ref="sc65, ms26Ps_777, msdiv137"><i>Sakkāyadiṭṭhiyā katamehi vīsatiyā ākārehi abhiniveso hoti?</i></a> <a><i>Idha assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ attani vā rūpaṃ rūpasmiṃ vā attānaṃ.</i></a> <a><i>Vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ.</i></a></p>
<p><a data-ref="sc66, pts-vp-pli1.150, ms26Ps_778"><i>Kathaṃ **rūpaṃ attato samanupassati?**</i></a> <a><i>Idhekacco pathavīkasiṇaṃ …pe…</i></a> <a><i>odātakasiṇaṃ attato samanupassati.</i></a> <a><i>“Yaṃ odātakasiṇaṃ, so ahaṃ;</i></a> <a><i>yo ahaṃ, taṃ odātakasiṇan”ti—</i></a> <a><i>odātakasiṇañca attañca advayaṃ samanupassati.</i></a> <a><i>Seyyathāpi telappadīpassa jhāyato …pe…</i></a> <a><i>evamevaṃ idhekacco odātakasiṇaṃ attato samanupassati.</i></a> <a><i>Abhinivesaparāmāso diṭṭhi …pe…</i></a> <a><i>ayaṃ paṭhamā rūpavatthukā sakkāyadiṭṭhi.</i></a> <a><i>Sakkāyadiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpaṃ attato samanupassati …pe…</i></a> <a><i>sakkāyadiṭṭhiyā imehi vīsatiyā ākārehi abhiniveso hoti.</i></a></p>
<p class="endsutta"><a data-ref="ms26Ps_779"><i>Sakkāyadiṭṭhiniddeso catuttho.</i></a></p>
<h2><a data-var="2.5 Sassatadiṭṭhiniddesa → sakkāyavatthukā sassatadiṭṭhi (bj)"><i>2.5 Sassatadiṭṭhiniddesa</i></a></h2>
<p><a data-ref="sc67, ms26Ps_780, msdiv138"><i>Sakkāyavatthukāya sassatadiṭṭhiyā katamehi pannarasahi ākārehi abhiniveso hoti?</i></a> <a><i>Idha assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpavantaṃ vā attānaṃ attani vā rūpaṃ rūpasmiṃ vā attānaṃ.</i></a> <a><i>Vedanāvantaṃ vā attānaṃ …pe…</i></a> <a><i>saññāvantaṃ vā attānaṃ …</i></a> <a><i>saṅkhāravantaṃ vā attānaṃ …</i></a> <a><i>viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ.</i></a></p>
<p><a data-ref="sc68, ms26Ps_781"><i>Kathaṃ **rūpavantaṃ attānaṃ samanupassati?**</i></a> <a><i>Idhekacco vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati.</i></a> <a><i>Tassa evaṃ hoti—</i></a> <a><i>“ayaṃ kho me attā.</i></a> <a><i>So kho pana me ayaṃ attā iminā rūpena rūpavā”ti.</i></a> <a><i>Rūpavantaṃ attānaṃ samanupassati.</i></a> <a><i>Seyyathāpi rukkho chāyāsampanno assa.</i></a> <a><i>Tamenaṃ puriso evaṃ vadeyya—</i></a> <a><i>“ayaṃ rukkho, ayaṃ chāyā;</i></a> <a><i>añño rukkho, aññā chāyā.</i></a> <a><i>So kho panāyaṃ rukkho imāya chāyāya chāyāvā”ti.</i></a> <a><i>Chāyāvantaṃ rukkhaṃ samanupassati.</i></a> <a><i>Evamevaṃ idhekacco vedanaṃ …pe…</i></a> <a><i>ayaṃ paṭhamā sakkāyavatthukā sassatadiṭṭhi.</i></a> <a><i>Sassatadiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpavantaṃ attānaṃ samanupassati …pe…</i></a> <a><i>sakkāyavatthukāya sassatadiṭṭhiyā imehi pannarasahi ākārehi abhiniveso hoti.</i></a></p>
<p class="endsutta"><a data-ref="ms26Ps_782"><i>Sassatadiṭṭhiniddeso pañcamo.</i></a></p>
<h2><a data-var="2.6 Ucchedadiṭṭhiniddesa → sakkāyavatthukā ucchedadiṭṭhi (bj)"><i>2.6 Ucchedadiṭṭhiniddesa</i></a></h2>
<p><a data-ref="sc69, ms26Ps_783, msdiv139"><i>Sakkāyavatthukāya ucchedadiṭṭhiyā katamehi pañcahi ākārehi abhiniveso hoti?</i></a> <a><i>Idha assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati, vedanaṃ attato samanupassati, saññaṃ attato samanupassati, saṅkhāre attato samanupassati, viññāṇaṃ attato samanupassati.</i></a></p>
<p><a data-ref="sc70, pts-vp-pli1.151, ms26Ps_784"><i>Kathaṃ **rūpaṃ attato samanupassati?**</i></a> <a><i>Idhekacco pathavīkasiṇaṃ …pe…</i></a> <a><i>odātakasiṇaṃ attato samanupassati.</i></a> <a><i>“Yaṃ odātakasiṇaṃ, so ahaṃ;</i></a> <a><i>yo ahaṃ, taṃ odātakasiṇan”ti—</i></a> <a><i>odātakasiṇañca attañca advayaṃ samanupassati.</i></a> <a><i>Seyyathāpi telappadīpassa jhāyato …pe…</i></a> <a><i>ayaṃ paṭhamā sakkāyavatthukā ucchedadiṭṭhi.</i></a> <a><i>Ucchedadiṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpaṃ attato samanupassati …pe…</i></a> <a><i>sakkāyavatthukāya ucchedadiṭṭhiyā imehi pañcahi ākārehi abhiniveso hoti.</i></a></p>
<p class="endsutta"><a data-ref="ms26Ps_785"><i>Ucchedadiṭṭhiniddeso chaṭṭho</i></a></p>
<h2><a><i>1.2.7. Antaggāhikādiṭṭhiniddesa</i></a></h2>
<p><a data-ref="sc71, ms26Ps_786, msdiv140"><i>Antaggāhikāya diṭṭhiyā katamehi paññāsāya ākārehi abhiniveso hoti?</i></a> <a><i>“Sassato loko”ti—</i></a> <a><i>antaggāhikāya diṭṭhiyā katihākārehi abhiniveso hoti?</i></a> <a><i>“Asassato loko”ti—</i></a> <a><i>antaggāhikāya diṭṭhiyā katihākārehi abhiniveso hoti?</i></a> <a><i>“Antavā loko”ti—</i></a> <a><i>antaggāhikāya diṭṭhiyā …</i></a> <a><i>“anantavā loko”ti—</i></a> <a><i>antaggāhikāya diṭṭhiyā …</i></a> <a><i>“taṃ jīvaṃ taṃ sarīran”ti—</i></a> <a><i>antaggāhikāya diṭṭhiyā …</i></a> <a><i>“aññaṃ jīvaṃ aññaṃ sarīran”ti—</i></a> <a><i>antaggāhikāya diṭṭhiyā …</i></a> <a><i>“hoti tathāgato paraṃ maraṇā”ti …pe…</i></a> <a><i>“na hoti tathāgato paraṃ maraṇā”ti …</i></a> <a><i>“hoti ca na ca hoti tathāgato paraṃ maraṇā”ti …</i></a> <a><i>“neva hoti na na hoti tathāgato paraṃ maraṇā”ti—</i></a> <a><i>antaggāhikāya diṭṭhiyā katihākārehi abhiniveso hoti?</i></a></p>
<p><a data-ref="sc72, ms26Ps_787"><i>“Sassato loko”ti—</i></a> <a><i>antaggāhikāya diṭṭhiyā pañcahākārehi abhiniveso hoti …pe…</i></a> <a><i>“neva hoti na na hoti tathāgato paraṃ maraṇā”ti—</i></a> <a><i>antaggāhikāya diṭṭhiyā pañcahākārehi abhiniveso hoti.</i></a></p>
<p><a data-ref="sc73, ms26Ps_788"><i>**“Sassato loko”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ loko ceva sassataṃ cāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “sassato loko”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc74, pts-vp-pli1.152, ms26Ps_789"><i>Vedanā loko ceva sassatā cāti …pe…</i></a> <a><i>saññā loko ceva sassatā cāti …pe…</i></a> <a><i>saṅkhārā loko ceva sassatā cāti …pe…</i></a> <a><i>viññāṇaṃ loko ceva sassatañcāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ pañcamī sassato lokoti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>“Sassato loko”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#5</i></a></p>
<p><a data-ref="sc75, ms26Ps_790"><i>**“Asassato loko”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ loko ceva asassatañcāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>ayaṃ paṭhamā “asassato loko”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi diṭṭhivipatti …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc76, ms26Ps_791"><i>Vedanā loko ceva asassatā cāti …pe…</i></a> <a><i>saññā loko ceva asassatā cāti …pe…</i></a> <a><i>saṅkhārā loko ceva asassatā cāti …pe…</i></a> <a><i>viññāṇaṃ loko ceva asassatañcāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>“Asassato loko”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#10</i></a></p>
<p><a data-ref="sc77, ms26Ps_792"><i>**“Antavā loko”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Idhekacco parittaṃ okāsaṃ nīlakato pharati.</i></a> <a><i>Tassa evaṃ hoti—</i></a> <a><i>“antavā ayaṃ loko parivaṭumo”ti.</i></a> <a><i>Antasaññī hoti.</i></a> <a><i>Yaṃ pharati, taṃ vatthu ceva loko ca.</i></a> <a><i>Yena pharati, so attā ceva loko cāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “antavā loko”ti antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc78, pts-vp-pli1.153, ms26Ps_793"><i>Idhekacco parittaṃ okāsaṃ pītakato pharati …</i></a> <a><i>lohitakato pharati …</i></a> <a><i>odātakato pharati …</i></a> <a><i>obhāsakato pharati.</i></a> <a><i>Tassa evaṃ hoti—</i></a> <a><i>“antavā ayaṃ loko parivaṭumo”ti.</i></a> <a><i>Antasaññī hoti.</i></a> <a><i>Yaṃ pharati taṃ vatthu ceva loko ca.</i></a> <a><i>Yena pharati so attā ceva loko cāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>antavā lokoti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#15</i></a></p>
<p><a data-ref="sc79, ms26Ps_794"><i>**“Anantavā loko”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Idhekacco vipulaṃ okāsaṃ nīlakato pharati.</i></a> <a><i>Tassa evaṃ hoti—</i></a> <a><i>“anantavā ayaṃ loko apariyanto”ti.</i></a> <a><i>Anantasaññī hoti.</i></a> <a><i>Yaṃ pharati taṃ vatthu ceva loko ca;</i></a> <a><i>yena pharati so attā ceva loko cāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “anantavā loko”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc80, ms26Ps_795"><i>Idhekacco vipulaṃ okāsaṃ pītakato pharati …</i></a> <a><i>lohitakato pharati …</i></a> <a><i>odātakato pharati …</i></a> <a><i>obhāsakato pharati.</i></a> <a><i>Tassa evaṃ hoti—</i></a> <a><i>“anantavā ayaṃ loko apariyanto”ti.</i></a> <a><i>Anantasaññī hoti.</i></a> <a><i>Yaṃ pharati taṃ vatthu ceva loko ca;</i></a> <a><i>yena pharati so attā ceva loko cāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>anantavā lokoti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#20</i></a></p>
<p><a data-ref="sc81, ms26Ps_796"><i>**“Taṃ jīvaṃ taṃ sarīran”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ jīvañceva sarīrañca;</i></a> <a><i>yaṃ jīvaṃ taṃ sarīraṃ, yaṃ sarīraṃ taṃ jīvanti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “taṃ jīvaṃ taṃ sarīran”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc82, ms26Ps_797"><i>Vedanā jīvā ceva sarīraṃ ca …</i></a> <a><i>saññā jīvā ceva sarīraṃ ca …</i></a> <a><i>saṅkhārā jīvā ceva sarīraṃ ca …</i></a> <a><i>viññāṇaṃ jīvañceva sarīrañca;</i></a> <a><i>yaṃ jīvaṃ taṃ sarīraṃ, yaṃ sarīraṃ taṃ jīvanti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>“taṃ jīvaṃ taṃ sarīran”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#25</i></a></p>
<p><a data-ref="sc83, ms26Ps_798"><i>**“Aññaṃ jīvaṃ aññaṃ sarīran”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ sarīraṃ, na jīvaṃ;</i></a> <a><i>jīvaṃ na sarīraṃ.</i></a> <a><i>Aññaṃ jīvaṃ aññaṃ sarīranti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “aññaṃ jīvaṃ aññaṃ sarīran”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc84, pts-vp-pli1.154, ms26Ps_799"><i>Vedanā sarīraṃ, na jīvaṃ …</i></a> <a><i>saññā sarīraṃ, na jīvaṃ …</i></a> <a><i>saṅkhārā sarīraṃ, na jīvaṃ …</i></a> <a><i>viññāṇaṃ sarīraṃ, na jīvaṃ;</i></a> <a><i>jīvaṃ na sarīraṃ.</i></a> <a><i>Aññaṃ jīvaṃ, aññaṃ sarīranti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>aññaṃ jīvaṃ, aññaṃ sarīranti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#30</i></a></p>
<p><a data-ref="sc85, ms26Ps_800"><i>**“Hoti tathāgato paraṃ maraṇā”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ idheva maraṇadhammaṃ.</i></a> <a><i>Tathāgato kāyassa bhedā hotipi tiṭṭhatipi uppajjatipi nibbattatipīti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “hoti tathāgato paraṃ maraṇā”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc86, ms26Ps_801"><i>Vedanā idheva maraṇadhammā …pe…</i></a> <a><i>saññā idheva maraṇadhammā …</i></a> <a><i>saṅkhārā idheva maraṇadhammā …</i></a> <a><i>viññāṇaṃ idheva maraṇadhammaṃ.</i></a> <a><i>Tathāgato kāyassa bhedā hotipi tiṭṭhatipi uppajjatipi nibbattatipīti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>“hoti tathāgato paraṃ maraṇā”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#35</i></a></p>
<p><a data-ref="sc87, ms26Ps_802"><i>**“Na hoti tathāgato paraṃ maraṇā”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ idheva maraṇadhammaṃ.</i></a> <a><i>Tathāgatopi kāyassa bhedā ucchijjati vinassati;</i></a> <a><i>na hoti tathāgato paraṃ maraṇāti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “na hoti tathāgato paraṃ maraṇā”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc88, ms26Ps_803"><i>Vedanā idheva maraṇadhammā …</i></a> <a><i>saññā idheva maraṇadhammā …</i></a> <a><i>saṅkhārā idheva maraṇadhammā …</i></a> <a><i>viññāṇaṃ idheva maraṇadhammaṃ.</i></a> <a><i>Tathāgatopi kāyassa bhedā ucchijjati vinassati.</i></a> <a><i>“Na hoti tathāgato paraṃ maraṇā”ti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>“na hoti tathāgato paraṃ maraṇā”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#40</i></a></p>
<p><a data-ref="sc89, ms26Ps_804"><i>**“Hoti ca na ca hoti tathāgato paraṃ maraṇā”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ idheva maraṇadhammaṃ.</i></a> <a><i>Tathāgato kāyassa bhedā hoti ca na ca hotīti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “hoti ca na ca hoti tathāgato paraṃ maraṇā”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni na ca diṭṭhiyo.</i></a></p>
<p><a data-ref="sc90, ms26Ps_805"><i>Vedanā idheva maraṇadhammā …</i></a> <a><i>saññā idheva maraṇadhammā …</i></a> <a><i>saṅkhārā idheva maraṇadhammā …</i></a> <a><i>viññāṇaṃ idheva maraṇadhammaṃ.</i></a> <a><i>Tathāgato kāyassa bhedā hoti ca na ca hotīti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi …pe…</i></a> <a><i>“hoti ca na ca hoti tathāgato paraṃ maraṇā”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti. #5|#45</i></a></p>
<p><a data-ref="sc91, pts-vp-pli1.155, ms26Ps_806"><i>**“Neva hoti na na hoti tathāgato paraṃ maraṇā”**ti—</i></a> <a><i>antaggāhikāya diṭṭhiyā katamehi pañcahākārehi abhiniveso hoti?</i></a> <a><i>Rūpaṃ idheva maraṇadhammaṃ.</i></a> <a><i>Tathāgato kāyassa bhedā paraṃ maraṇā neva hoti na na hotīti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi, aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “neva hoti na na hoti tathāgato paraṃ maraṇā”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc92, ms26Ps_807"><i>Vedanā idheva maraṇadhammā …</i></a> <a><i>saññā idheva maraṇadhammā …</i></a> <a><i>saṅkhārā idheva maraṇadhammā …</i></a> <a><i>viññāṇaṃ idheva maraṇadhammaṃ.</i></a> <a><i>Tathāgato kāyassa bhedā paraṃ maraṇā neva hoti na na hotīti—</i></a> <a><i>abhinivesaparāmāso diṭṭhi.</i></a> <a><i>Tāya diṭṭhiyā so anto gahitoti—</i></a> <a><i>antaggāhikā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ pañcamī “neva hoti na na hoti tathāgato paraṃ maraṇā”ti—</i></a> <a><i>antaggāhikā diṭṭhi.</i></a> <a><i>Antaggāhikā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>“Neva hoti na na hoti tathāgato paraṃ maraṇā”ti—</i></a> <a><i>antaggāhikāya diṭṭhiyā imehi pañcahākārehi abhiniveso hoti.</i></a> <a><i>Antaggāhikāya diṭṭhiyā imehi paññāsāya ākārehi abhiniveso hoti. #5|#50</i></a></p>
<p class="endsutta"><a data-ref="ms26Ps_808"><i>Antaggāhikādiṭṭhiniddeso sattamo.</i></a></p>
<h2><a><i>1.2.8. Pubbantānudiṭṭhiniddesa</i></a></h2>
<p><a data-ref="sc93, ms26Ps_809, msdiv141"><i>Pubbantānudiṭṭhiyā katamehi aṭṭhārasahi ākārehi abhiniveso hoti?</i></a> <a><i>Cattāro sassatavādā, cattāro ekaccasassatikā, cattāro antānantikā, cattāro amarāvikkhepikā, dve adhiccasamuppannikā—</i></a> <a><i>pubbantānudiṭṭhiyā imehi aṭṭhārasahi ākārehi abhiniveso hoti.</i></a></p>
<p class="endsutta"><a data-ref="ms26Ps_810"><i>Pubbantānudiṭṭhiniddeso aṭṭhamo.</i></a></p>
<h2><a><i>1.2.9. Aparantānudiṭṭhiniddesa</i></a></h2>
<p><a data-ref="sc94, ms26Ps_811, msdiv142"><i>Aparantānudiṭṭhiyā katamehi catucattālīsāya ākārehi abhiniveso hoti?</i></a> <a><i>Soḷasa saññīvādā, aṭṭha asaññīvādā, aṭṭha nevasaññīnāsaññīvādā, satta ucchedavādā, pañca diṭṭhadhammanibbānavādā—</i></a> <a><i>aparantānudiṭṭhiyā imehi catucattālīsāya ākārehi abhiniveso hoti.</i></a></p>
<p class="endsutta"><a data-ref="ms26Ps_812"><i>Aparantānudiṭṭhiniddeso navamo.</i></a></p>
<h2><a><i>1.2.10. Saññojanikādiṭṭhiniddesa</i></a></h2>
<p><a data-ref="sc95, ms26Ps_813, msdiv143"><i>Saññojanikāya diṭṭhiyā katamehi aṭṭhārasahi ākārehi abhiniveso hoti?</i></a> <a><i>Yā diṭṭhi diṭṭhigataṃ diṭṭhigahanaṃ …pe…</i></a> <a><i>diṭṭhābhiniveso diṭṭhiparāmāso—</i></a> <a><i>saññojanikāya diṭṭhiyā imehi aṭṭhārasahi ākārehi abhiniveso hoti.</i></a></p>
<p class="endsutta"><a data-ref="ms26Ps_814"><i>Saññojanikādiṭṭhiniddeso dasamo.</i></a></p>
<h2><a><i>1.2.11. Ahantimānavinibandhādiṭṭhiniddesa</i></a></h2>
<p><a data-ref="sc96, pts-vp-pli1.156, ms26Ps_815, msdiv144"><i>“Ahan”ti—</i></a> <a><i>mānavinibandhāya diṭṭhiyā katamehi aṭṭhārasahi ākārehi abhiniveso hoti?</i></a> <a><i>Cakkhu ahanti—</i></a> <a><i>abhinivesaparāmāso.</i></a> <a><i>Ahanti—</i></a> <a><i>mānavinibandhā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “ahan”ti—</i></a> <a><i>mānavinibandhā diṭṭhi.</i></a> <a><i>Mānavinibandhā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc97, ms26Ps_816"><i>Sotaṃ ahanti …pe…</i></a> <a><i>ghānaṃ ahanti …pe…</i></a> <a><i>jivhā ahanti …pe…</i></a> <a><i>kāyo ahanti …pe…</i></a> <a><i>mano ahanti …pe…</i></a> <a><i>rūpā ahanti …pe…</i></a> <a><i>dhammā ahanti …</i></a> <a><i>cakkhuviññāṇaṃ ahanti …pe…</i></a> <a><i>manoviññāṇaṃ ahanti—</i></a> <a><i>abhinivesaparāmāso.</i></a> <a><i>Ahanti—</i></a> <a><i>mānavinibandhā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ aṭṭhārasamī “ahan”ti—</i></a> <a><i>mānavinibandhā diṭṭhi.</i></a> <a><i>Mānavinibandhā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>“Ahan”ti—</i></a> <a><i>mānavinibandhāya diṭṭhiyā imehi aṭṭhārasahi ākārehi abhiniveso hoti.</i></a></p>
<p class="endsutta"><a data-ref="ms26Ps_817"><i>Ahantimānavinibandhādiṭṭhiniddeso ekādasamo.</i></a></p>
<h2><a><i>1.2.12. Mamantimānavinibandhādiṭṭhiniddesa</i></a></h2>
<p><a data-ref="sc98, ms26Ps_818, msdiv145"><i>“Maman”ti—</i></a> <a><i>mānavinibandhāya diṭṭhiyā katamehi aṭṭhārasahi ākārehi abhiniveso hoti?</i></a> <a><i>Cakkhu mamanti—</i></a> <a><i>abhinivesaparāmāso.</i></a> <a><i>Mamanti—</i></a> <a><i>mānavinibandhā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā “maman”ti—</i></a> <a><i>mānavinibandhā diṭṭhi.</i></a> <a><i>Mānavinibandhā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc99, ms26Ps_819"><i>Sotaṃ mamanti …pe…</i></a> <a><i>ghānaṃ mamanti …pe…</i></a> <a><i>jivhā mamanti …pe…</i></a> <a><i>kāyo mamanti …pe…</i></a> <a><i>mano mamanti …pe…</i></a> <a><i>rūpā mamanti …pe…</i></a> <a><i>dhammā mamanti …pe…</i></a> <a><i>cakkhuviññāṇaṃ mamanti …pe…</i></a> <a><i>manoviññāṇaṃ mamanti abhinivesaparāmāso.</i></a> <a><i>Mamanti mānavinibandhā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ aṭṭhārasamī “maman”ti—</i></a> <a><i>mānavinibandhā diṭṭhi.</i></a> <a><i>Mānavinibandhā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>“Maman”ti—</i></a> <a><i>mānavinibandhāya diṭṭhiyā imehi aṭṭhārasahi ākārehi abhiniveso hoti.</i></a></p>
<p class="endsutta"><a data-ref="ms26Ps_820"><i>Mamantimānavinibandhādiṭṭhiniddeso dvādasamo.</i></a></p>
<h2><a><i>1.2.13. Attavādapaṭisaṃyuttadiṭṭhiniddesa</i></a></h2>
<p><a data-ref="sc100, ms26Ps_821, msdiv146"><i>Attavādapaṭisaṃyuttāya diṭṭhiyā katamehi vīsatiyā ākārehi abhiniveso hoti?</i></a> <a><i>Idha assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ attani vā rūpaṃ rūpasmiṃ vā attānaṃ …pe…</i></a> <a><i>vedanaṃ …</i></a> <a><i>saññaṃ …</i></a> <a><i>saṅkhāre …</i></a> <a><i>viññāṇaṃ attato samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ …pe….</i></a></p>
<p><a data-ref="sc101, pts-vp-pli1.157, ms26Ps_822"><i>Kathaṃ **rūpaṃ attato samanupassati?**</i></a> <a><i>Idhekacco pathavīkasiṇaṃ …pe…</i></a> <a><i>odātakasiṇaṃ attato samanupassati.</i></a> <a><i>“Yaṃ odātakasiṇaṃ, so ahaṃ;</i></a> <a><i>yo ahaṃ, taṃ odātakasiṇan”ti—</i></a> <a><i>odātakasiṇañca attañca advayaṃ samanupassati.</i></a> <a><i>Seyyathāpi telappadīpassa jhāyato “yā acci, so vaṇṇo;</i></a> <a><i>yo vaṇṇo, sā accī”ti—</i></a> <a><i>acciñca vaṇṇañca advayaṃ samanupassati.</i></a> <a><i>Evamevaṃ idhekacco odātakasiṇaṃ attato samanupassati …pe…</i></a> <a><i>ayaṃ paṭhamā rūpavatthukā attavādapaṭisaṃyuttā diṭṭhi.</i></a> <a><i>Attavādapaṭisaṃyuttā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Evaṃ rūpaṃ attato samanupassati …pe…</i></a> <a><i>attavādapaṭisaṃyuttāya diṭṭhiyā imehi vīsatiyā ākārehi abhiniveso hoti.</i></a></p>
<p class="endsutta"><a data-ref="ms26Ps_823"><i>Attavādapaṭisaṃyuttadiṭṭhiniddeso terasamo.</i></a></p>
<h2><a><i>1.2.14. Lokavādapaṭisaṃyuttadiṭṭhiniddesa</i></a></h2>
<p><a data-ref="sc102, ms26Ps_824, msdiv147"><i>Lokavādapaṭisaṃyuttāya diṭṭhiyā katamehi aṭṭhahi ākārehi abhiniveso hoti?</i></a> <a><i>Sassato attā ca loko cāti—</i></a> <a><i>abhinivesaparāmāso lokavādapaṭisaṃyuttā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā, diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ paṭhamā lokavādapaṭisaṃyuttā diṭṭhi.</i></a> <a><i>Lokavādapaṭisaṃyuttā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a></p>
<p><a data-ref="sc103, ms26Ps_825"><i>Asassato attā ca loko cāti …pe…</i></a> <a><i>sassato ca asassato ca attā ca loko cāti …pe…</i></a> <a><i>neva sassato nāsassato attā ca loko cāti …</i></a> <a><i>antavā attā ca loko cāti …</i></a> <a><i>anantavā attā ca loko cāti …</i></a> <a><i>antavā ca anantavā ca attā ca loko cāti …</i></a> <a><i>neva antavā na anantavā attā ca loko cāti abhinivesaparāmāso lokavādapaṭisaṃyuttā diṭṭhi.</i></a> <a><i>Diṭṭhi na vatthu, vatthu na diṭṭhi.</i></a> <a><i>Aññā diṭṭhi, aññaṃ vatthu.</i></a> <a><i>Yā ca diṭṭhi yañca vatthu—</i></a> <a><i>ayaṃ aṭṭhamī lokavādapaṭisaṃyuttā diṭṭhi.</i></a> <a><i>Lokavādapaṭisaṃyuttā diṭṭhi micchādiṭṭhi …pe…</i></a> <a><i>imāni saññojanāni, na ca diṭṭhiyo.</i></a> <a><i>Lokavādapaṭisaṃyuttāya diṭṭhiyā imehi aṭṭhahi ākārehi abhiniveso hoti.</i></a></p>
<p class="endsutta"><a data-ref="ms26Ps_826"><i>Lokavādapaṭisaṃyuttadiṭṭhiniddeso cuddasamo.</i></a></p>
<h2><a><i>1.2.15. Bhavavibhavadiṭṭhiniddesa</i></a></h2>
<p><a data-ref="sc104, ms26Ps_827, msdiv148"><i>Olīyanābhiniveso bhavadiṭṭhi.</i></a> <a><i>Atidhāvanābhiniveso vibhavadiṭṭhi.</i></a> <a><i>Assādadiṭṭhiyā pañcatiṃsāya ākārehi abhiniveso kati bhavadiṭṭhiyo, kati vibhavadiṭṭhiyo?</i></a> <a><i>Attānudiṭṭhiyā vīsatiyā ākārehi abhiniveso kati bhavadiṭṭhiyo kati vibhavadiṭṭhiyo …pe…</i></a> <a><i>lokavādapaṭisaṃyuttāya diṭṭhiyā aṭṭhahi ākārehi abhiniveso kati bhavadiṭṭhiyo kati vibhavadiṭṭhiyo?</i></a></p>
<p><a data-ref="sc105, pts-vp-pli1.158, ms26Ps_828"><i>Assādadiṭṭhiyā pañcatiṃsāya ākārehi abhiniveso siyā bhavadiṭṭhiyo, siyā vibhavadiṭṭhiyo.</i></a> <a><i>Attānudiṭṭhiyā vīsatiyā ākārehi abhiniveso pannarasa bhavadiṭṭhiyo, pañca vibhavadiṭṭhiyo.</i></a> <a><i>Micchādiṭṭhiyā dasahi ākārehi abhiniveso sabbāva tā vibhavadiṭṭhiyo.</i></a> <a><i>Sakkāyadiṭṭhiyā vīsatiyā ākārehi abhiniveso pannarasa bhavadiṭṭhiyo, pañca vibhavadiṭṭhiyo.</i></a> <a><i>Sakkāyavatthukāya sassatadiṭṭhiyā pannarasahi ākārehi abhiniveso sabbāva tā bhavadiṭṭhiyo.</i></a> <a><i>Sakkāyavatthukāya ucchedadiṭṭhiyā pañcahākārehi abhiniveso sabbāva tā vibhavadiṭṭhiyo.</i></a></p>
<p><a data-ref="sc106, ms26Ps_829"><i>“Sassato loko”ti—</i></a> <a><i>antaggāhikāya diṭṭhiyā pañcahākārehi abhiniveso sabbāva tā bhavadiṭṭhiyo.</i></a> <a><i>“Asassato loko”ti—</i></a> <a><i>antaggāhikāya diṭṭhiyā pañcahākārehi abhiniveso sabbāva tā vibhavadiṭṭhiyo.</i></a> <a><i>“Antavā loko”ti—</i></a> <a><i>antaggāhikāya diṭṭhiyā pañcahākārehi abhiniveso siyā bhavadiṭṭhiyo, siyā vibhavadiṭṭhiyo.</i></a> <a><i>“Anantavā loko”ti—</i></a> <a><i>antaggāhikāya diṭṭhiyā pañcahākārehi abhiniveso siyā bhavadiṭṭhiyo, siyā vibhavadiṭṭhiyo.</i></a> <a><i>“Taṃ jīvaṃ taṃ sarīran”ti—</i></a> <a><i>antaggāhikāya diṭṭhiyā pañcahākārehi abhiniveso sabbāva tā vibhavadiṭṭhiyo.</i></a> <a><i>“Aññaṃ jīvaṃ aññaṃ sarīran”ti—</i></a> <a><i>antaggāhikāya diṭṭhiyā pañcahākārehi abhiniveso sabbāva tā bhavadiṭṭhiyo.</i></a> <a><i>“Hoti tathāgato paraṃ maraṇā”ti—</i></a> <a><i>antaggāhikāya diṭṭhiyā pañcahākārehi abhiniveso sabbāva tā bhavadiṭṭhiyo.</i></a> <a><i>“Na hoti tathāgato paraṃ maraṇā”ti—</i></a> <a><i>antaggāhikāya diṭṭhiyā pañcahākārehi abhiniveso sabbāva tā vibhavadiṭṭhiyo.</i></a> <a><i>“Hoti ca na ca hoti tathāgato paraṃ maraṇā”ti—</i></a> <a><i>antaggāhikāya diṭṭhiyā pañcahākārehi abhiniveso siyā bhavadiṭṭhiyo, siyā vibhavadiṭṭhiyo “neva hoti na na hoti tathāgato paraṃ maraṇā”ti—</i></a> <a><i>antaggāhikāya diṭṭhiyā pañcahākārehi abhiniveso siyā bhavadiṭṭhiyo, siyā vibhavadiṭṭhiyo.</i></a></p>
<p><a data-ref="sc107, ms26Ps_830"><i>Pubbantānudiṭṭhiyā aṭṭhārasahi ākārehi abhiniveso siyā bhavadiṭṭhiyo, siyā vibhavadiṭṭhiyo.</i></a> <a><i>Aparantānudiṭṭhiyā catucattārīsāya ākārehi abhiniveso siyā bhavadiṭṭhiyo, siyā vibhavadiṭṭhiyo.</i></a> <a><i>Saññojanikāya diṭṭhiyā aṭṭhārasahi ākārehi abhiniveso siyā bhavadiṭṭhiyo, siyā vibhavadiṭṭhiyo.</i></a> <a><i>Ahanti—</i></a> <a><i>mānavinibandhāya diṭṭhiyā aṭṭhārasahi ākārehi abhiniveso sabbāva tā vibhavadiṭṭhiyo.</i></a> <a><i>Mamanti—</i></a> <a><i>mānavinibandhāya diṭṭhiyā aṭṭhārasahi ākārehi abhiniveso sabbāva tā bhavadiṭṭhiyo.</i></a> <a><i>Attavādapaṭisaṃyuttāya diṭṭhiyā vīsatiyā ākārehi abhiniveso pannarasa bhavadiṭṭhiyo, pañca vibhavadiṭṭhiyo.</i></a> <a><i>Lokavādapaṭisaṃyuttāya diṭṭhiyā aṭṭhahi ākārehi abhiniveso siyā bhavadiṭṭhiyo, siyā vibhavadiṭṭhiyo.</i></a></p>
<p><a data-ref="sc108, pts-vp-pli1.159, ms26Ps_831"><i>Sabbāva tā diṭṭhiyo assādadiṭṭhiyo.</i></a> <a><i>Sabbāva tā diṭṭhiyo attānudiṭṭhiyo.</i></a> <a><i>Sabbāva tā diṭṭhiyo micchādiṭṭhiyo.</i></a> <a><i>Sabbāva tā diṭṭhiyo sakkāyadiṭṭhiyo.</i></a> <a><i>Sabbāva tā diṭṭhiyo antaggāhikā diṭṭhiyo.</i></a> <a><i>Sabbāva tā diṭṭhiyo saññojanikā diṭṭhiyo.</i></a> <a><i>Sabbāva tā diṭṭhiyo attavādapaṭisaṃyuttā diṭṭhiyo.</i></a></p>
<blockquote class="gatha">
<p><a data-ref="sc109, ms26Ps_832"><i>Bhavañca diṭṭhiṃ vibhavañca diṭṭhiṃ,</i></a><br>
<a><i>Etaṃ dvayaṃ takkikā nissitāse;</i></a><br>
<a><i>Tesaṃ nirodhamhi na hatthi ñāṇaṃ,</i></a><br>
<a><i>Yatthāyaṃ loko viparītasaññīti.</i></a></p>
</blockquote>
<p><a data-var="olīyanti → oliyanti (sya-all, pts-vp-pli1, mr)" data-ref="sc110, ms26Ps_833, msdiv149"><i>“Dvīhi, bhikkhave, diṭṭhigatehi pariyuṭṭhitā devamanussā olīyanti eke, atidhāvanti eke;</i></a> <a><i>cakkhumanto ca passanti.</i></a> <a><i>Kathañca, bhikkhave, olīyanti eke?</i></a> <a><i>Bhavārāmā, bhikkhave, devamanussā bhavaratā bhavasammuditā.</i></a> <a><i>Tesaṃ bhavanirodhāya dhamme desiyamāne cittaṃ na pakkhandati na pasīdati na santiṭṭhati nādhimuccati.</i></a> <a><i>Evaṃ kho, bhikkhave, olīyanti eke.</i></a></p>
<p><a data-var="aṭṭīyamānā → aṭṭiyamānā (sya-all, pts-vp-pli1, mr)" data-ref="sc111, ms26Ps_834"><i>Kathañca, bhikkhave, atidhāvanti eke?</i></a> <a><i>Bhaveneva kho paneke aṭṭīyamānā harāyamānā jigucchamānā vibhavaṃ abhinandanti—</i></a> <a><i>yato kira, bho, ayaṃ attā kāyassa bhedā paraṃ maraṇā ucchijjati vinassati na hoti paraṃ maraṇā, etaṃ santaṃ etaṃ paṇītaṃ etaṃ yāthāvanti.</i></a> <a><i>Evaṃ kho, bhikkhave, atidhāvanti eke.</i></a></p>
<p><a data-ref="sc112, ms26Ps_835"><i>Kathañca, bhikkhave, cakkhumanto ca passanti?</i></a> <a><i>Idha, bhikkhave, bhikkhu bhūtaṃ bhūtato passati.</i></a> <a><i>Bhūtaṃ bhūtato disvā bhūtassa nibbidāya virāgāya nirodhāya paṭipanno hoti.</i></a> <a><i>Evaṃ kho, bhikkhave, cakkhumanto ca passanti.</i></a></p>
<blockquote class="gatha">
<p><a data-ref="sc113, ms26Ps_836"><i>Yo bhūtaṃ bhūtato disvā,</i></a><br>
<a><i>bhūtassa ca atikkamaṃ;</i></a><br>
<a><i>Yathābhūtedhimuccati,</i></a><br>
<a><i>bhavataṇhā parikkhayā.</i></a></p>
<p><a data-ref="sc114, ms26Ps_837"><i>Sa ve bhūtapariññāto,</i></a><br>
<a><i>vītataṇho bhavābhave;</i></a><br>
<a><i>Bhūtassa vibhavā bhikkhu,</i></a><br>
<a><i>nāgacchati punabbhavan”ti.</i></a></p>
</blockquote>
<p><a data-ref="sc115, pts-vp-pli1.160, ms26Ps_838, msdiv150"><i>Tayo puggalā vipannadiṭṭhī, tayo puggalā sampannadiṭṭhī.</i></a> <a><i>Katame tayo puggalā vipannadiṭṭhī?</i></a> <a><i>Titthiyo ca, titthiyasāvako ca, yo ca micchādiṭṭhiko—</i></a> <a><i>ime tayo puggalā vipannadiṭṭhī.</i></a></p>
<p><a data-ref="sc116, ms26Ps_839"><i>Katame tayo puggalā sampannadiṭṭhī?</i></a> <a><i>Tathāgato ca, tathāgatasāvako ca, yo ca sammādiṭṭhiko—</i></a> <a><i>ime tayo puggalā sampannadiṭṭhī.</i></a></p>
<blockquote class="gatha">
<p><a data-ref="sc117, ms26Ps_840"><i>“Kodhano upanāhī ca,</i></a><br>
<a><i>pāpamakkhī ca yo naro;</i></a><br>
<a><i>Vipannadiṭṭhi māyāvī,</i></a><br>
<a data-var="iti → ime (sya-all)"><i>taṃ jaññā vasalo iti”.</i></a></p>
<p><a data-ref="sc118, ms26Ps_841"><i>Akkodhano anupanāhī,</i></a><br>
<a data-var="visuddho → amakkhī (sya-all, pts-vp-pli1)"><i>visuddho suddhataṃ gato;</i></a><br>
<a><i>Sampannadiṭṭhi medhāvī,</i></a><br>
<a><i>taṃ jaññā ariyo itīti.</i></a></p>
</blockquote>
<p><a data-ref="sc119, ms26Ps_842"><i>Tisso vipannadiṭṭhiyo, tisso sampannadiṭṭhiyo.</i></a> <a><i>Katamā tisso vipannadiṭṭhiyo?</i></a> <a><i>Etaṃ mamāti—</i></a> <a><i>vipannadiṭṭhi.</i></a> <a><i>Esohamasmīti—</i></a> <a><i>vipannadiṭṭhi.</i></a> <a><i>Eso me attāti—</i></a> <a><i>vipannadiṭṭhi.</i></a> <a><i>Imā tisso vipannadiṭṭhiyo.</i></a></p>
<p><a data-ref="sc120, ms26Ps_843"><i>Katamā tisso sampannadiṭṭhiyo?</i></a> <a><i>Netaṃ mamāti—</i></a> <a><i>sampannadiṭṭhi.</i></a> <a><i>Nesohamasmīti—</i></a> <a><i>sampannadiṭṭhi.</i></a> <a><i>Na meso attāti—</i></a> <a><i>sampannadiṭṭhi.</i></a> <a><i>Imā tisso sampannadiṭṭhiyo.</i></a></p>
<p><a data-ref="sc121, ms26Ps_844"><i>**Etaṃ mamā**ti—</i></a> <a><i>kā diṭṭhi, kati diṭṭhiyo, katamantānuggahitā tā diṭṭhiyo?</i></a> <a><i>**Esohamasmī**ti—</i></a> <a><i>kā diṭṭhi, kati diṭṭhiyo, katamantānuggahitā tā diṭṭhiyo?</i></a> <a><i>**Eso me attā**ti—</i></a> <a><i>kā diṭṭhi, kati diṭṭhiyo, katamantānuggahitā tā diṭṭhiyo?</i></a></p>
<p><a data-var="Sakkāyadiṭṭhippamukhāni → sakkāyadiṭṭhippamukhena (cck, sya1ed); sakkāyadiṭṭhipamukhāni (pts-vp-pli1)" data-ref="sc122, pts-vp-pli1.161, ms26Ps_845"><i>**Etaṃ mamā**ti—</i></a> <a><i>pubbantānudiṭṭhi.</i></a> <a><i>Aṭṭhārasa diṭṭhiyo.</i></a> <a><i>Pubbantānuggahitā tā diṭṭhiyo.</i></a> <a><i>**Esohamasmī**ti—</i></a> <a><i>aparantānudiṭṭhi.</i></a> <a><i>Catucattārīsaṃ diṭṭhiyo.</i></a> <a><i>Aparantānuggahitā tā diṭṭhiyo.</i></a> <a><i>**Eso me attā**ti—</i></a> <a><i>vīsativatthukā attānudiṭṭhi.</i></a> <a><i>Vīsativatthukā sakkāyadiṭṭhi.</i></a> <a><i>Sakkāyadiṭṭhippamukhāni dvāsaṭṭhi diṭṭhigatāni.</i></a> <a><i>Pubbantāparantānuggahitā tā diṭṭhiyo.</i></a></p>
<p><a data-ref="sc123, ms26Ps_846, msdiv151"><i>“Ye keci, bhikkhave, mayi niṭṭhaṃ gatā, sabbe te diṭṭhisampannā.</i></a> <a><i>Tesaṃ diṭṭhisampannānaṃ pañcannaṃ idha niṭṭhā, pañcannaṃ idha vihāya niṭṭhā.</i></a> <a><i>Katamesaṃ pañcannaṃ idha niṭṭhā?</i></a> <a><i>Sattakkhattuparamassa, kolaṃkolassa, ekabījissa, sakadāgāmissa, yo ca diṭṭheva dhamme arahā—</i></a> <a><i>imesaṃ pañcannaṃ idha niṭṭhā.</i></a></p>
<p><a data-ref="sc124, ms26Ps_847"><i>Katamesaṃ pañcannaṃ idha vihāya niṭṭhā?</i></a> <a><i>Antarāparinibbāyissa, upahaccaparinibbāyissa, asaṅkhāraparinibbāyissa, sasaṅkhāraparinibbāyissa, uddhaṃsotassa, akaniṭṭhagāmino—</i></a> <a><i>imesaṃ pañcannaṃ idha vihāya niṭṭhā.</i></a></p>
<p><a data-ref="sc125, ms26Ps_848"><i>Ye keci, bhikkhave, mayi niṭṭhaṃ gatā, sabbe te diṭṭhisampannā.</i></a> <a><i>Tesaṃ diṭṭhisampannānaṃ imesaṃ pañcannaṃ idha niṭṭhā, imesaṃ pañcannaṃ idha vihāya niṭṭhā.</i></a></p>
<p><a data-ref="sc126, ms26Ps_849"><i>Ye keci, bhikkhave, mayi aveccappasannā, sabbe te sotāpannā.</i></a> <a><i>Tesaṃ sotāpannānaṃ pañcannaṃ idha niṭṭhā, pañcannaṃ idha vihāya niṭṭhā.</i></a> <a><i>Katamesaṃ pañcannaṃ idha niṭṭhā?</i></a> <a><i>Sattakkhattuparamassa, kolaṃkolassa, ekabījissa, sakadāgāmissa, yo ca diṭṭheva dhamme arahā—</i></a> <a><i>imesaṃ pañcannaṃ idha niṭṭhā.</i></a></p>
<p><a data-ref="sc127, ms26Ps_850"><i>Katamesaṃ pañcannaṃ idha vihāya niṭṭhā?</i></a> <a><i>Antarāparinibbāyissa, upahaccaparinibbāyissa, asaṅkhāraparinibbāyissa, sasaṅkhāraparinibbāyissa, uddhaṃsotassa, akaniṭṭhagāmino—</i></a> <a><i>imesaṃ pañcannaṃ idha vihāya niṭṭhā.</i></a></p>
<p><a data-ref="sc128, ms26Ps_851"><i>Ye keci, bhikkhave, mayi aveccappasannā, sabbe te sotāpannā.</i></a> <a><i>Tesaṃ sotāpannānaṃ imesaṃ pañcannaṃ idha niṭṭhā.</i></a> <a><i>Imesaṃ pañcannaṃ idha vihāya niṭṭhā”ti.</i></a></p>
<p class="endsutta"><a data-ref="ms26Ps_852"><i>Bhavavibhavadiṭṭhiniddeso soḷasamo.</i></a><br>
<a><i>Diṭṭhikathā niṭṭhitā.</i></a></p>
</article>
</section>
</div>
</body>
</html>
