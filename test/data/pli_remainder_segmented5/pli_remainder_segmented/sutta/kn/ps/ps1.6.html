<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ps1.6">
<article>
<div class="hgroup">
<p class="division"><a><i>Paṭisambhidāmagga</i></a></p>
<p><a><i>1 Mahāvagga</i></a></p>
<h1><a><i>1.6. Gatikathā</i></a></h1>
</div>
<p><a data-ref="sc1, pts-vp-pli2.72, ms26Ps_1258, msdiv231"><i>Gatisampattiyā ñāṇasampayutte katinaṃ hetūnaṃ paccayā upapatti hoti?</i></a> <a><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte katinaṃ hetūnaṃ paccayā upapatti hoti?</i></a> <a><i>Rūpāvacarānaṃ devānaṃ katinaṃ hetūnaṃ paccayā upapatti hoti?</i></a> <a><i>Arūpāvacarānaṃ devānaṃ katinaṃ hetūnaṃ paccayā upapatti hoti?</i></a></p>
<p><a data-ref="sc2, ms26Ps_1259"><i>Gatisampattiyā ñāṇasampayutte aṭṭhannaṃ hetūnaṃ paccayā upapatti hoti.</i></a> <a><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte aṭṭhannaṃ hetūnaṃ paccayā upapatti hoti.</i></a> <a><i>Rūpāvacarānaṃ devānaṃ aṭṭhannaṃ hetūnaṃ paccayā upapatti hoti.</i></a> <a><i>Arūpāvacarānaṃ devānaṃ aṭṭhannaṃ hetūnaṃ paccayā upapatti hoti.</i></a></p>
<p><a data-ref="sc3, ms26Ps_1260, msdiv232"><i>Gatisampattiyā ñāṇasampayutte katamesaṃ aṭṭhannaṃ hetūnaṃ paccayā upapatti hoti?</i></a> <a><i>Kusalakammassa javanakkhaṇe tayo hetū kusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>kusalamūlapaccayāpi saṅkhārā.</i></a> <a><i>Nikantikkhaṇe dve hetū akusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>akusalamūlapaccayāpi saṅkhārā.</i></a> <a><i>Paṭisandhikkhaṇe tayo hetū abyākatā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“nāmarūpapaccayāpi viññāṇaṃ, viññāṇapaccayāpi nāmarūpaṃ”.</i></a></p>
<p><a data-ref="sc4, pts-vp-pli2.73, ms26Ps_1261"><i>Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</i></a> <a><i>Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Gatisampattiyā ñāṇasampayutte imesaṃ aṭṭhannaṃ hetūnaṃ paccayā upapatti hoti. (1)</i></a></p>
<p><a data-ref="sc5, pts-vp-pli2.74, ms26Ps_1262"><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte katamesaṃ aṭṭhannaṃ hetūnaṃ paccayā upapatti hoti?</i></a> <a><i>Kusalakammassa javanakkhaṇe tayo hetū kusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“kusalamūlapaccayāpi saṅkhārā”.</i></a> <a><i>Nikantikkhaṇe dve hetū akusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“akusalamūlapaccayāpi saṅkhārā”.</i></a> <a><i>Paṭisandhikkhaṇe tayo hetū abyākatā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“nāmarūpapaccayāpi viññāṇaṃ, viññāṇapaccayāpi nāmarūpaṃ”.</i></a></p>
<p><a data-ref="sc6, ms26Ps_1263"><i>Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</i></a> <a><i>Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte imesaṃ aṭṭhannaṃ hetūnaṃ paccayā upapatti hoti. (2)</i></a></p>
<p><a data-ref="sc7, ms26Ps_1264"><i>Rūpāvacarānaṃ devānaṃ katamesaṃ aṭṭhannaṃ hetūnaṃ paccayā upapatti hoti?</i></a> <a><i>Kusalakammassa javanakkhaṇe tayo hetū kusalā …pe…</i></a> <a><i>rūpāvacarānaṃ devānaṃ imesaṃ aṭṭhannaṃ hetūnaṃ paccayā upapatti hoti. (3)</i></a></p>
<p><a data-ref="sc8, pts-vp-pli2.75, ms26Ps_1265"><i>Arūpāvacarānaṃ devānaṃ katamesaṃ aṭṭhannaṃ hetūnaṃ paccayā upapatti hoti?</i></a> <a><i>Kusalakammassa javanakkhaṇe tayo hetū kusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“kusalamūlapaccayāpi saṅkhārā”.</i></a> <a><i>Nikantikkhaṇe dve hetū akusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“akusalamūlapaccayāpi saṅkhārā”.</i></a> <a><i>Paṭisandhikkhaṇe tayo hetū abyākatā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“nāmapaccayāpi viññāṇaṃ viññāṇapaccayāpi nāmaṃ”.</i></a></p>
<p><a data-ref="sc9, ms26Ps_1266"><i>Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Arūpāvacarānaṃ devānaṃ imesaṃ aṭṭhannaṃ hetūnaṃ paccayā upapatti hoti. (4)</i></a></p>
<p><a data-ref="sc10, ms26Ps_1267, msdiv233"><i>Gatisampattiyā ñāṇavippayutte katinaṃ hetūnaṃ paccayā upapatti hoti?</i></a> <a><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte katinaṃ hetūnaṃ paccayā upapatti hoti?</i></a></p>
<p><a data-ref="sc11, pts-vp-pli2.76, ms26Ps_1268"><i>Gatisampattiyā ñāṇavippayutte channaṃ hetūnaṃ paccayā upapatti hoti.</i></a> <a><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte channaṃ hetūnaṃ paccayā upapatti hoti.</i></a></p>
<p><a data-ref="sc12, ms26Ps_1269"><i>Gatisampattiyā ñāṇavippayutte katamesaṃ channaṃ hetūnaṃ paccayā upapatti hoti?</i></a> <a><i>Kusalakammassa javanakkhaṇe dve hetū kusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“kusalamūlapaccayāpi saṅkhārā”.</i></a> <a><i>Nikantikkhaṇe dve hetū akusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“akusalamūlapaccayāpi saṅkhārā”.</i></a> <a><i>Paṭisandhikkhaṇe dve hetū abyākatā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“nāmarūpapaccayāpi viññāṇaṃ, viññāṇapaccayāpi nāmarūpaṃ”.</i></a></p>
<p><a data-ref="sc13, pts-vp-pli2.77, ms26Ps_1270"><i>Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</i></a> <a><i>Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe cattāri indriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe dve hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime dvādasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</i></a> <a><i>Paṭisandhikkhaṇe ime chabbīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</i></a> <a><i>Gatisampattiyā ñāṇavippayutte imesaṃ channaṃ hetūnaṃ paccayā upapatti hoti. (1)</i></a></p>
<p><a data-ref="sc14, ms26Ps_1271"><i>Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte katamesaṃ channaṃ hetūnaṃ paccayā upapatti hoti?</i></a> <a><i>Kusalakammassa javanakkhaṇe dve hetū kusalā;</i></a> <a><i>tasmiṃ khaṇe jātacetanāya sahajātapaccayā honti.</i></a> <a><i>Tena vuccati—</i></a> <a><i>“kusalamūlapaccayāpi saṅkhārā …pe…</i></a> <a><i>khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte imesaṃ channaṃ hetūnaṃ paccayā upapatti hotī”ti. (2)</i></a></p>
<p class="endsutta"><a data-ref="ms26Ps_1272"><i>Gatikathā niṭṭhitā.</i></a></p>
</article>
</section>
</div>
</body>
</html>
