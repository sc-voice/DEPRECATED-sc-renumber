<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ps2.10">
<article>
<div class="hgroup">
<p class="division"><a><i>Paṭisambhidāmagga</i></a></p>
<p><a><i>2 Yuganaddhavagga</i></a></p>
<h1><a><i>2.10. Suññakathā</i></a></h1>
</div>
<p><a data-ref="sc1, pts-vp-pli2.177, ms26Ps_1699, msdiv46"><i>Evaṃ me sutaṃ—</i></a> <a><i>ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.</i></a> <a><i>Ekamantaṃ nisinno kho āyasmā ānando bhagavantaṃ etadavoca—</i></a></p>
<p><a data-var="Kiñcānanda → kiñca ānanda (pts-vp-pli1)" data-ref="sc2, ms26Ps_1700"><i>“‘Suñño loko, suñño loko’ti, bhante, vuccati.</i></a> <a data-var="Yampidaṃ → yadidaṃ (mr)"><i>Kittāvatā nu kho, bhante, ‘suñño loko’ti vuccatī”ti?</i></a> <a><i>“Yasmā kho, ānanda, suññaṃ attena vā attaniyena vā, tasmā ‘suñño loko’ti vuccati.</i></a> <a><i>Kiñcānanda, suññaṃ attena vā attaniyena vā?</i></a> <a><i>Cakkhu kho, ānanda, suññaṃ attena vā attaniyena vā.</i></a> <a><i>Rūpā suññā attena vā attaniyena vā.</i></a> <a><i>Cakkhuviññāṇaṃ suññaṃ attena vā attaniyena vā.</i></a> <a><i>Cakkhusamphasso suñño attena vā attaniyena vā.</i></a> <a><i>Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā, tampi suññaṃ attena vā attaniyena vā.</i></a></p>
<p><a data-ref="sc3, ms26Ps_1701"><i>Sotaṃ suññaṃ …pe…</i></a> <a><i>saddā suññā …</i></a> <a><i>ghānaṃ suññaṃ …</i></a> <a><i>gandhā suññā …</i></a> <a><i>jivhā suññā …</i></a> <a><i>rasā suññā …</i></a> <a><i>kāyo suñño …</i></a> <a><i>phoṭṭhabbā suññā …</i></a> <a><i>mano suñño attena vā attaniyena vā.</i></a> <a><i>Dhammā suññā attena vā attaniyena vā.</i></a> <a><i>Manoviññāṇaṃ suññaṃ attena vā attaniyena vā.</i></a> <a><i>Manosamphasso suñño attena vā attaniyena vā.</i></a> <a><i>Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā, tampi suññaṃ attena vā attaniyena vā.</i></a> <a><i>Yasmā kho, ānanda, suññaṃ attena vā attaniyena vā tasmā ‘suñño loko’ti vuccatī”ti.</i></a></p>
<h3><a><i>10.1. Mātikā</i></a></h3>
<p><a data-var="Suññasuññaṃ → suññaṃ suññaṃ (sya-all) | pariyogāhaṇasuññaṃ → pariyogāhanasuññaṃ (bj, sya-all, pts-vp-pli1)" data-ref="sc4, pts-vp-pli2.178, ms26Ps_1702, msdiv47"><i>Suññasuññaṃ, saṅkhārasuññaṃ, vipariṇāmasuññaṃ, aggasuññaṃ, lakkhaṇasuññaṃ, vikkhambhanasuññaṃ, tadaṅgasuññaṃ, samucchedasuññaṃ, paṭippassaddhisuññaṃ, nissaraṇasuññaṃ, ajjhattasuññaṃ, bahiddhāsuññaṃ, dubhatosuññaṃ, sabhāgasuññaṃ, visabhāgasuññaṃ, esanāsuññaṃ, pariggahasuññaṃ, paṭilābhasuññaṃ, paṭivedhasuññaṃ, ekattasuññaṃ, nānattasuññaṃ, khantisuññaṃ, adhiṭṭhānasuññaṃ, pariyogāhaṇasuññaṃ, sampajānassa pavattapariyādānaṃ sabbasuññatānaṃ paramatthasuññaṃ. [25]</i></a></p>
<h3><a><i>10.2. Niddesa</i></a></h3>
<p><a data-ref="sc5, ms26Ps_1703, msdiv48"><i>Katamaṃ **suññasuññaṃ?**</i></a> <a><i>Cakkhu suññaṃ attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Sotaṃ suññaṃ …pe…</i></a> <a><i>ghānaṃ suññaṃ …</i></a> <a><i>jivhā suññā …</i></a> <a><i>kāyo suñño …</i></a> <a><i>mano suñño attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Idaṃ suññasuññaṃ. (1)</i></a></p>
<p><a data-ref="sc6, ms26Ps_1704"><i>Katamaṃ **saṅkhārasuññaṃ?**</i></a> <a><i>Tayo saṅkhārā—</i></a> <a><i>puññābhisaṅkhāro, apuññābhisaṅkhāro, āneñjābhisaṅkhāro.</i></a> <a><i>Puññābhisaṅkhāro apuññābhisaṅkhārena ca āneñjābhisaṅkhārena ca suñño.</i></a> <a><i>Apuññābhisaṅkhāro puññābhisaṅkhārena ca āneñjābhisaṅkhārena ca suñño.</i></a> <a><i>Āneñjābhisaṅkhāro puññābhisaṅkhārena ca apuññābhisaṅkhārena ca suñño.</i></a> <a><i>Ime tayo saṅkhārā.</i></a></p>
<p><a data-ref="sc7, ms26Ps_1705"><i>Aparepi tayo saṅkhārā—</i></a> <a><i>kāyasaṅkhāro, vacīsaṅkhāro, cittasaṅkhāro.</i></a> <a><i>Kāyasaṅkhāro vacīsaṅkhārena ca cittasaṅkhārena ca suñño.</i></a> <a><i>Vacīsaṅkhāro kāyasaṅkhārena ca cittasaṅkhārena ca suñño.</i></a> <a><i>Cittasaṅkhāro kāyasaṅkhārena ca vacīsaṅkhārena ca suñño.</i></a> <a><i>Ime tayo saṅkhārā.</i></a></p>
<p><a data-ref="sc8, ms26Ps_1706"><i>Aparepi tayo saṅkhārā—</i></a> <a><i>atītā saṅkhārā, anāgatā saṅkhārā, paccuppannā saṅkhārā.</i></a> <a><i>Atītā saṅkhārā anāgatehi ca paccuppannehi ca saṅkhārehi suññā.</i></a> <a><i>Anāgatā saṅkhārā atītehi ca paccuppannehi ca saṅkhārehi suññā paccuppannā saṅkhārā atītehi ca anāgatehi ca saṅkhārehi suññā.</i></a> <a><i>Ime tayo saṅkhārā;</i></a> <a><i>idaṃ saṅkhārasuññaṃ. (2)</i></a></p>
<p><a data-ref="sc9, pts-vp-pli2.179, ms26Ps_1707"><i>Katamaṃ **vipariṇāmasuññaṃ?**</i></a> <a><i>Jātaṃ rūpaṃ sabhāvena suññaṃ.</i></a> <a><i>Vigataṃ rūpaṃ vipariṇatañceva suññañca.</i></a> <a><i>Jātā vedanā sabhāvena suññā.</i></a> <a><i>Vigatā vedanā vipariṇatā ceva suññā ca …pe…</i></a> <a><i>jātā saññā …</i></a> <a><i>jātā saṅkhārā …</i></a> <a><i>jātaṃ viññāṇaṃ …</i></a> <a><i>jātaṃ cakkhu …pe…</i></a> <a><i>jāto bhavo sabhāvena suñño.</i></a> <a><i>Vigato bhavo vipariṇato ceva suñño ca.</i></a> <a><i>Idaṃ vipariṇāmasuññaṃ. (3)</i></a></p>
<p><a data-var="visiṭṭhametaṃ → viseṭṭhametaṃ (mr)" data-ref="sc10, ms26Ps_1708"><i>Katamaṃ **aggasuññaṃ?**</i></a> <a><i>Aggametaṃ padaṃ seṭṭhametaṃ padaṃ visiṭṭhametaṃ padaṃ yadidaṃ sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ.</i></a> <a><i>Idaṃ aggasuññaṃ. (4)</i></a></p>
<p><a data-ref="sc11, ms26Ps_1709"><i>Katamaṃ **lakkhaṇasuññaṃ?**</i></a> <a><i>Dve lakkhaṇāni—</i></a> <a><i>bālalakkhaṇañca paṇḍitalakkhaṇañca.</i></a> <a><i>Bālalakkhaṇaṃ paṇḍitalakkhaṇena suññaṃ.</i></a> <a><i>Paṇḍitalakkhaṇaṃ bālalakkhaṇena suññaṃ.</i></a> <a><i>Tīṇi lakkhaṇāni—</i></a> <a><i>uppādalakkhaṇaṃ, vayalakkhaṇaṃ, ṭhitaññathattalakkhaṇaṃ.</i></a> <a><i>Uppādalakkhaṇaṃ vayalakkhaṇena ca ṭhitaññathattalakkhaṇena ca suññaṃ.</i></a> <a><i>Vayalakkhaṇaṃ uppādalakkhaṇena ca ṭhitaññathattalakkhaṇena ca suññaṃ, ṭhitaññathattalakkhaṇaṃ uppādalakkhaṇena ca vayalakkhaṇena ca suññaṃ.</i></a></p>
<p><a data-ref="sc12, ms26Ps_1710"><i>Rūpassa uppādalakkhaṇaṃ vayalakkhaṇena ca ṭhitaññathattalakkhaṇena ca suññaṃ.</i></a> <a><i>Rūpassa vayalakkhaṇaṃ uppādalakkhaṇena ca ṭhitaññathattalakkhaṇena ca suññaṃ.</i></a> <a><i>Rūpassa ṭhitaññathattalakkhaṇaṃ uppādalakkhaṇena ca vayalakkhaṇena ca suññaṃ.</i></a> <a><i>Vedanāya …pe…</i></a> <a><i>saññāya …</i></a> <a><i>saṅkhārānaṃ …</i></a> <a><i>viññāṇassa …</i></a> <a><i>cakkhussa …</i></a> <a><i>jarāmaraṇassa uppādalakkhaṇaṃ vayalakkhaṇena ca ṭhitaññathattalakkhaṇena ca suññaṃ.</i></a> <a><i>Jarāmaraṇassa vayalakkhaṇaṃ uppādalakkhaṇena ca ṭhitaññathattalakkhaṇena ca suññaṃ.</i></a> <a><i>Jarāmaraṇassa ṭhitaññathattalakkhaṇaṃ uppādalakkhaṇena ca vayalakkhaṇena ca suññaṃ.</i></a> <a><i>Idaṃ lakkhaṇasuññaṃ. (5)</i></a></p>
<p><a data-ref="sc13, ms26Ps_1711"><i>Katamaṃ **vikkhambhanasuññaṃ?**</i></a> <a><i>Nekkhammena kāmacchando vikkhambhito ceva suñño ca.</i></a> <a><i>Abyāpādena byāpādo vikkhambhito ceva suñño ca.</i></a> <a><i>Ālokasaññāya thinamiddhaṃ vikkhambhitañceva suññañca.</i></a> <a><i>Avikkhepena uddhaccaṃ vikkhambhitañceva suññañca.</i></a> <a><i>Dhammavavatthānena vicikicchā vikkhambhitā ceva suññā ca.</i></a> <a><i>Ñāṇena avijjā vikkhambhitā ceva suññā ca.</i></a> <a><i>Pāmojjena arati vikkhambhitā ceva suññā ca.</i></a> <a><i>Paṭhamena jhānena nīvaraṇā vikkhambhitā ceva suññā ca …pe…</i></a> <a><i>arahattamaggena sabbakilesā vikkhambhitā ceva suññā ca.</i></a> <a><i>Idaṃ vikkhambhanasuññaṃ. (6)</i></a></p>
<p><a data-ref="sc14, pts-vp-pli2.180, ms26Ps_1712"><i>Katamaṃ **tadaṅgasuññaṃ?**</i></a> <a><i>Nekkhammena kāmacchando tadaṅgasuñño.</i></a> <a><i>Abyāpādena byāpādo tadaṅgasuñño.</i></a> <a><i>Ālokasaññāya thinamiddhaṃ tadaṅgasuññaṃ.</i></a> <a><i>Avikkhepena uddhaccaṃ tadaṅgasuññaṃ.</i></a> <a><i>Dhammavavatthānena vicikicchā tadaṅgasuññā.</i></a> <a><i>Ñāṇena avijjā tadaṅgasuññā.</i></a> <a><i>Pāmojjena arati tadaṅgasuññā.</i></a> <a><i>Paṭhamena jhānena nīvaraṇā tadaṅgasuññā …pe…</i></a> <a><i>vivaṭṭanānupassanāya saññogābhiniveso tadaṅgasuñño.</i></a> <a><i>Idaṃ tadaṅgasuññaṃ. (7)</i></a></p>
<p><a data-ref="sc15, ms26Ps_1713"><i>Katamaṃ **samucchedasuññaṃ?**</i></a> <a><i>Nekkhammena kāmacchando samucchinno ceva suñño ca.</i></a> <a><i>Abyāpādena byāpādo samucchinno ceva suñño ca.</i></a> <a><i>Ālokasaññāya thinamiddhaṃ samucchinnañceva suññañca.</i></a> <a><i>Avikkhepena uddhaccaṃ samucchinnañceva suññañca.</i></a> <a><i>Dhammavavatthānena vicikicchā samucchinnā ceva suññā ca.</i></a> <a><i>Ñāṇena avijjā samucchinnā ceva suññā ca.</i></a> <a><i>Pāmojjena arati samucchinnā ceva suññā ca.</i></a> <a><i>Paṭhamena jhānena nīvaraṇā samucchinnā ceva suññā ca …pe…</i></a> <a><i>arahattamaggena sabbakilesā samucchinnā ceva suññā ca.</i></a> <a><i>Idaṃ samucchedasuññaṃ. (8)</i></a></p>
<p><a data-ref="sc16, ms26Ps_1714"><i>Katamaṃ **paṭippassaddhisuññaṃ?**</i></a> <a><i>Nekkhammena kāmacchando paṭippassaddho ceva suñño ca.</i></a> <a><i>Abyāpādena byāpādo paṭippassaddho ceva suñño ca.</i></a> <a><i>Ālokasaññāya thinamiddhaṃ paṭippassaddhañceva suññañca.</i></a> <a><i>Avikkhepena uddhaccaṃ paṭippassaddhañceva suññañca.</i></a> <a><i>Dhammavavatthānena vicikicchā paṭippassaddhā ceva suññā ca.</i></a> <a><i>Ñāṇena avijjā paṭippassaddhā ceva suññā ca.</i></a> <a><i>Pāmojjena arati paṭippassaddhā ceva suññā ca.</i></a> <a><i>Paṭhamena jhānena nīvaraṇā paṭippassaddhā ceva suññā ca …pe…</i></a> <a><i>arahattamaggena sabbakilesā paṭippassaddhā ceva suññā ca.</i></a> <a><i>Idaṃ paṭippassaddhisuññaṃ. (9)</i></a></p>
<p><a data-ref="sc17, pts-vp-pli2.181, ms26Ps_1715"><i>Katamaṃ **nissaraṇasuññaṃ?**</i></a> <a><i>Nekkhammena kāmacchando nissaṭo ceva suñño ca.</i></a> <a><i>Abyāpādena byāpādo nissaṭo ceva suñño ca.</i></a> <a><i>Ālokasaññāya thinamiddhaṃ nissaṭañceva suññañca.</i></a> <a><i>Avikkhepena uddhaccaṃ nissaṭañceva suññañca.</i></a> <a><i>Dhammavavatthānena vicikicchā nissaṭā ceva suññā ca.</i></a> <a><i>Ñāṇena avijjā nissaṭā ceva suññā ca.</i></a> <a><i>Pāmojjena arati nissaṭā ceva suññā ca.</i></a> <a><i>Paṭhamena jhānena nīvaraṇā nissaṭā ceva suññā ca …pe…</i></a> <a><i>arahattamaggena sabbakilesā nissaṭā ceva suññā ca.</i></a> <a><i>Idaṃ nissaraṇasuññaṃ. (10)</i></a></p>
<p><a data-ref="sc18, ms26Ps_1716"><i>Katamaṃ **ajjhattasuññaṃ?**</i></a> <a><i>Ajjhattaṃ cakkhuṃ suññaṃ attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Ajjhattaṃ sotaṃ suññaṃ …</i></a> <a><i>ajjhattaṃ ghānaṃ suññaṃ …</i></a> <a><i>ajjhattaṃ jivhā suññā …</i></a> <a><i>ajjhattaṃ kāyo suñño …</i></a> <a><i>ajjhattaṃ mano suñño attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Idaṃ ajjhattasuññaṃ. (11)</i></a></p>
<p><a data-ref="sc19, ms26Ps_1717"><i>Katamaṃ **bahiddhāsuññaṃ?**</i></a> <a><i>Bahiddhā rūpā suññā …pe…</i></a> <a><i>bahiddhā dhammā suññā attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Idaṃ bahiddhāsuññaṃ. (12)</i></a></p>
<p><a data-var="ubhayametaṃ suññaṃ → ubhayato taṃ suññā (sya-all)" data-ref="sc20, ms26Ps_1718"><i>Katamaṃ **dubhatosuññaṃ?**</i></a> <a><i>Yañca ajjhattaṃ cakkhu ye ca bahiddhā rūpā ubhayametaṃ suññaṃ attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Yañca ajjhattaṃ sotaṃ ye ca bahiddhā saddā …pe…</i></a> <a><i>yañca ajjhattaṃ ghānaṃ ye ca bahiddhā gandhā …</i></a> <a><i>yā ca ajjhattaṃ jivhā ye ca bahiddhā rasā …</i></a> <a><i>yo ca ajjhattaṃ kāyo ye ca bahiddhā phoṭṭhabbā …</i></a> <a><i>yo ca ajjhattaṃ mano ye ca bahiddhā dhammā ubhayametaṃ suññaṃ attena vā attaniyena vā niccena vā dhuvena vā sassatena vā avipariṇāmadhammena vā.</i></a> <a><i>Idaṃ dubhatosuññaṃ. (13)</i></a></p>
<p><a data-ref="sc21, ms26Ps_1719"><i>Katamaṃ **sabhāgasuññaṃ?**</i></a> <a><i>Cha ajjhattikāni āyatanāni sabhāgāni ceva suññāni ca.</i></a> <a><i>Cha bāhirāni āyatanāni sabhāgāni ceva suññāni ca.</i></a> <a><i>Cha viññāṇakāyā sabhāgā ceva suññā ca.</i></a> <a><i>Cha phassakāyā sabhāgā ceva suññā ca.</i></a> <a><i>Cha vedanākāyā sabhāgā ceva suññā ca.</i></a> <a><i>Cha saññākāyā sabhāgā ceva suññā ca.</i></a> <a><i>Cha cetanākāyā sabhāgā ceva suññā ca.</i></a> <a><i>Idaṃ sabhāgasuññaṃ. (14)</i></a></p>
<p><a data-ref="sc22, pts-vp-pli2.182, ms26Ps_1720"><i>Katamaṃ **visabhāgasuññaṃ?**</i></a> <a><i>Cha ajjhattikāni āyatanāni chahi bāhirehi āyatanehi visabhāgāni ceva suññāni ca.</i></a> <a><i>Cha bāhirāni āyatanāni chahi viññāṇakāyehi visabhāgāni ceva suññāni ca.</i></a> <a><i>Cha viññāṇakāyā chahi phassakāyehi visabhāgā ceva suññā ca.</i></a> <a><i>Cha phassakāyā chahi vedanākāyehi visabhāgā ceva suññā ca.</i></a> <a><i>Cha vedanākāyā chahi saññākāyehi visabhāgā ceva suññā ca.</i></a> <a><i>Cha saññākāyā chahi cetanākāyehi visabhāgā ceva suññā ca.</i></a> <a><i>Idaṃ visabhāgasuññaṃ. (15)</i></a></p>
<p><a data-ref="sc23, ms26Ps_1721"><i>Katamaṃ **esanāsuññaṃ?**</i></a> <a><i>Nekkhammesanā kāmacchandena suññā.</i></a> <a><i>Abyāpādesanā byāpādena suññā.</i></a> <a><i>Ālokasaññesanā thinamiddhena suññā.</i></a> <a><i>Avikkhepesanā uddhaccena suññā.</i></a> <a><i>Dhammavavatthānesanā vicikicchāya suññā.</i></a> <a><i>Ñāṇesanā avijjāya suññā.</i></a> <a><i>Pāmojjesanā aratiyā suññā.</i></a> <a><i>Paṭhamajjhānesanā nīvaraṇehi suññā …pe…</i></a> <a><i>arahattamaggesanā sabbakilesehi suññā.</i></a> <a><i>Idaṃ esanāsuññaṃ. (16)</i></a></p>
<p><a data-ref="sc24, ms26Ps_1722"><i>Katamaṃ **pariggahasuññaṃ?**</i></a> <a><i>Nekkhammapariggaho kāmacchandena suñño.</i></a> <a><i>Abyāpādapariggaho byāpādena suñño.</i></a> <a><i>Ālokasaññāpariggaho thinamiddhena suñño.</i></a> <a><i>Avikkhepapariggaho uddhaccena suñño.</i></a> <a><i>Dhammavavatthānapariggaho vicikicchāya suñño.</i></a> <a><i>Ñāṇapariggaho avijjāya suñño.</i></a> <a><i>Pāmojjapariggaho aratiyā suñño.</i></a> <a><i>Paṭhamajjhānapariggaho nīvaraṇehi suñño …pe…</i></a> <a><i>arahattamaggapariggaho sabbakilesehi suñño.</i></a> <a><i>Idaṃ pariggahasuññaṃ. (17)</i></a></p>
<p><a data-ref="sc25, ms26Ps_1723"><i>Katamaṃ **paṭilābhasuññaṃ?**</i></a> <a><i>Nekkhammapaṭilābho kāmacchandena suñño.</i></a> <a><i>Abyāpādapaṭilābho byāpādena suñño.</i></a> <a><i>Ālokasaññāpaṭilābho thinamiddhena suñño.</i></a> <a><i>Avikkhepapaṭilābho uddhaccena suñño.</i></a> <a><i>Dhammavavatthānapaṭilābho vicikicchāya suñño.</i></a> <a><i>Ñāṇapaṭilābho avijjāya suñño.</i></a> <a><i>Pāmojjapaṭilābho aratiyā suñño.</i></a> <a><i>Paṭhamajjhānapaṭilābho nīvaraṇehi suñño …pe…</i></a> <a><i>arahattamaggapaṭilābho sabbakilesehi suñño.</i></a> <a><i>Idaṃ paṭilābhasuññaṃ. (18)</i></a></p>
<p><a data-ref="sc26, ms26Ps_1724"><i>Katamaṃ **paṭivedhasuññaṃ?**</i></a> <a><i>Nekkhammappaṭivedho kāmacchandena suñño.</i></a> <a><i>Abyāpādappaṭivedho byāpādena suñño.</i></a> <a><i>Ālokasaññāppaṭivedho thinamiddhena suñño.</i></a> <a><i>Avikkhepappaṭivedho uddhaccena suñño.</i></a> <a><i>Dhammavavatthānappaṭivedho vicikicchāya suñño.</i></a> <a><i>Ñāṇappaṭivedho avijjāya suñño.</i></a> <a><i>Pāmojjappaṭivedho aratiyā suñño.</i></a> <a><i>Paṭhamajjhānappaṭivedho nīvaraṇehi suñño …pe…</i></a> <a><i>arahattamaggappaṭivedho sabbakilesehi suñño.</i></a> <a><i>Idaṃ paṭivedhasuññaṃ. (19)</i></a></p>
<p><a data-ref="sc27, pts-vp-pli2.183, ms26Ps_1725"><i>Katamaṃ **ekattasuññaṃ, nānattasuññaṃ?**</i></a> <a><i>Kāmacchando nānattaṃ, nekkhammaṃ ekattaṃ.</i></a> <a><i>Nekkhammekattaṃ cetayato kāmacchandena suññaṃ.</i></a> <a><i>Byāpādo nānattaṃ, abyāpādo ekattaṃ.</i></a> <a><i>Abyāpādekattaṃ cetayato byāpādena suññaṃ.</i></a> <a><i>Thinamiddhaṃ nānattaṃ, ālokasaññā ekattaṃ.</i></a> <a><i>Ālokasaññekattaṃ cetayato thinamiddhena suññaṃ.</i></a> <a><i>Uddhaccaṃ nānattaṃ, avikkhepo ekattaṃ.</i></a> <a><i>Avikkhepekattaṃ cetayato uddhaccena suññaṃ.</i></a> <a><i>Vicikicchā nānattaṃ, dhammavavatthānaṃ ekattaṃ.</i></a> <a><i>Dhammavavatthānekattaṃ cetayato vicikicchāya suññaṃ.</i></a> <a><i>Avijjā nānattaṃ, ñāṇaṃ ekattaṃ.</i></a> <a><i>Ñāṇekattaṃ cetayato avijjāya suññaṃ.</i></a> <a><i>Arati nānattaṃ, pāmojjaṃ ekattaṃ.</i></a> <a><i>Pāmojjekattaṃ cetayato aratiyā suññaṃ.</i></a> <a><i>Nīvaraṇā nānattaṃ, paṭhamajjhānaṃ ekattaṃ.</i></a> <a><i>Paṭhamajjhānekattaṃ cetayato nīvaraṇehi suññaṃ …pe…</i></a> <a><i>sabbakilesā nānattaṃ, arahattamaggo ekattaṃ.</i></a> <a><i>Arahattamaggekattaṃ cetayato sabbakilesehi suññaṃ.</i></a> <a><i>Idaṃ ekattasuññaṃ nānattasuññaṃ. (20–21)</i></a></p>
<p><a data-ref="sc28, ms26Ps_1726"><i>Katamaṃ **khantisuññaṃ?**</i></a> <a><i>Nekkhammakhanti kāmacchandena suññā.</i></a> <a><i>Abyāpādakhanti byāpādena suññā.</i></a> <a><i>Ālokasaññākhanti thinamiddhena suññā.</i></a> <a><i>Avikkhepakhanti uddhaccena suññā.</i></a> <a><i>Dhammavavatthānakhanti vicikicchāya suññā.</i></a> <a><i>Ñāṇakhanti avijjāya suññā.</i></a> <a><i>Pāmojjakhanti aratiyā suññā.</i></a> <a><i>Paṭhamajjhānakhanti nīvaraṇehi suññā …pe…</i></a> <a><i>arahattamaggakhanti sabbakilesehi suññā.</i></a> <a><i>Idaṃ khantisuññaṃ. (22)</i></a></p>
<p><a data-ref="sc29, ms26Ps_1727"><i>Katamaṃ **adhiṭṭhānasuññaṃ?**</i></a> <a><i>Nekkhammādhiṭṭhānaṃ kāmacchandena suññaṃ.</i></a> <a><i>Abyāpādādhiṭṭhānaṃ byāpādena suññaṃ.</i></a> <a><i>Ālokasaññādhiṭṭhānaṃ thinamiddhena suññaṃ.</i></a> <a><i>Avikkhepādhiṭṭhānaṃ uddhaccena suññaṃ.</i></a> <a><i>Dhammavavatthānādhiṭṭhānaṃ vicikicchāya suññaṃ.</i></a> <a><i>Ñāṇādhiṭṭhānaṃ avijjāya suññaṃ.</i></a> <a><i>Pāmojjādhiṭṭhānaṃ aratiyā suññaṃ.</i></a> <a><i>Paṭhamajjhānādhiṭṭhānaṃ nīvaraṇehi suññaṃ …pe…</i></a> <a><i>arahattamaggādhiṭṭhānaṃ sabbakilesehi suññaṃ.</i></a> <a><i>Idaṃ adhiṭṭhānasuññaṃ. (23)</i></a></p>
<p><a data-ref="sc30, ms26Ps_1728"><i>Katamaṃ **pariyogāhaṇasuññaṃ?**</i></a> <a><i>Nekkhammapariyogāhaṇaṃ kāmacchandena suññaṃ.</i></a> <a><i>Abyāpādapariyogāhaṇaṃ byāpādena suññaṃ.</i></a> <a><i>Ālokasaññāpariyogāhaṇaṃ thinamiddhena suññaṃ.</i></a> <a><i>Avikkhepapariyogāhaṇaṃ uddhaccena suññaṃ.</i></a> <a><i>Dhammavavatthānapariyogāhaṇaṃ vicikicchāya suññaṃ.</i></a> <a><i>Ñāṇapariyogāhaṇaṃ avijjāya suññaṃ.</i></a> <a><i>Pāmojjapariyogāhaṇaṃ aratiyā suññaṃ.</i></a> <a><i>Paṭhamajjhānapariyogāhaṇaṃ nīvaraṇehi suññaṃ …pe…</i></a> <a><i>arahattamaggapariyogāhaṇaṃ sabbakilesehi suññaṃ.</i></a> <a><i>Idaṃ pariyogāhaṇasuññaṃ. (24)</i></a></p>
<p><a data-ref="sc31, pts-vp-pli2.184, ms26Ps_1729"><i>Katamaṃ **sampajānassa pavattapariyādānaṃ sabbasuññatānaṃ paramatthasuññaṃ?**</i></a> <a><i>Idha sampajāno nekkhammena kāmacchandassa pavattaṃ pariyādiyati, abyāpādena byāpādassa pavattaṃ pariyādiyati, ālokasaññāya thinamiddhassa pavattaṃ pariyādiyati, avikkhepena uddhaccassa pavattaṃ pariyādiyati, dhammavavatthānena vicikicchāya pavattaṃ pariyādiyati, ñāṇena avijjāya pavattaṃ pariyādiyati, pāmojjena aratiyā pavattaṃ pariyādiyati, paṭhamena jhānena nīvaraṇānaṃ pavattaṃ pariyādiyati …pe…</i></a> <a><i>arahattamaggena sabbakilesānaṃ pavattaṃ pariyādiyati.</i></a> <a><i>Atha vā pana sampajānassa anupādisesāya nibbānadhātuyā parinibbāyantassa idaṃ ceva cakkhupavattaṃ pariyādiyati, aññañca cakkhupavattaṃ na uppajjati.</i></a> <a><i>Idañceva sotapavattaṃ …pe…</i></a> <a><i>ghānapavattaṃ …</i></a> <a><i>jivhāpavattaṃ …</i></a> <a><i>kāyapavattaṃ …</i></a> <a><i>manopavattaṃ pariyādiyati, aññañca manopavattaṃ na uppajjati.</i></a> <a><i>Idaṃ sampajānassa pavattapariyādānaṃ sabbasuññatānaṃ paramatthasuññanti. (25)</i></a></p>
<p class="endsutta"><a data-ref="ms26Ps_1730"><i>Suññakathā niṭṭhitā.</i></a></p>
<p class="endsection"><a data-ref="ms26Ps_1731"><i>Yuganaddhavaggo dutiyo.</i></a></p>
<p class="uddana-intro"><a data-ref="ms26Ps_1732"><i>Tassuddānaṃ</i></a></p>
<blockquote class="uddanagatha">
<p><a data-ref="sc32, ms26Ps_1733"><i>Yuganaddhā saccabojjhaṅgā,</i></a><br>
<a><i>mettā virāgapañcamā;</i></a><br>
<a><i>Paṭisambhidā dhammacakkaṃ,</i></a><br>
<a><i>lokuttarabalasuññāti.</i></a></p>
</blockquote>
<p class="endsutta"><a data-ref="ms26Ps_1734"><i>Esa nikāyadharehi ṭhapito, asamo dutiyo pavaro varavaggoti.</i></a></p>
</article>
</section>
</div>
</body>
</html>
