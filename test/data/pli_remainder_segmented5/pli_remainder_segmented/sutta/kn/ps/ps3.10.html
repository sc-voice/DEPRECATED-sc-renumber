<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ps3.10">
<article>
<div class="hgroup">
<p class="division"><a><i>Paṭisambhidāmagga</i></a></p>
<p><a><i>3 Paññāvagga</i></a></p>
<h1><a><i>3.10. Mātikākathā</i></a></h1>
</div>
<p><a data-var="Nicchāto → nicchāto muccatīti (sya-all, pts-vp-pli1) | visuddhi → suddhi (sya-all)" data-ref="sc1, pts-vp-pli2.243, ms26Ps_1924, msdiv40"><i>Nicchāto, mokkho vimokkho, vijjāvimutti, adhisīlaṃ, adhicittaṃ, adhipaññā, passaddhi, ñāṇaṃ, dassanaṃ, visuddhi, nekkhammaṃ, nissaraṇaṃ, paviveko, vosaggo, cariyā, jhānavimokkho, bhāvanā, adhiṭṭhānaṃ, jīvitaṃ. [19]</i></a></p>
<p><a data-ref="sc2, ms26Ps_1925, msdiv41"><i>**Nicchāto**ti nekkhammena kāmacchandato nicchāto, abyāpādena byāpādato nicchāto …pe…</i></a> <a><i>paṭhamena jhānena nīvaraṇehi nicchāto …pe…</i></a> <a><i>arahattamaggena sabbakilesehi nicchāto. (1)</i></a></p>
<p><a data-ref="sc3, ms26Ps_1926"><i>**Mokkho vimokkho**ti nekkhammena kāmacchandato muccatīti—</i></a> <a><i>mokkho vimokkho.</i></a> <a><i>Abyāpādena byāpādato muccatīti—</i></a> <a><i>mokkho vimokkho …pe…</i></a> <a><i>paṭhamena jhānena nīvaraṇehi muccatīti—</i></a> <a><i>mokkho vimokkho …pe…</i></a> <a><i>arahattamaggena sabbakilesehi muccatīti—</i></a> <a><i>mokkho vimokkho. (2)</i></a></p>
<p><a data-var="Abyāpādo → abyāpādaṃ (sya-all)" data-ref="sc4, ms26Ps_1927"><i>**Vijjāvimuttī**ti nekkhammaṃ vijjatīti vijjā, kāmacchandato muccatīti vimutti.</i></a> <a><i>Vijjanto muccati, muccanto vijjatīti—</i></a> <a><i>vijjāvimutti.</i></a> <a><i>Abyāpādo vijjatīti vijjā, byāpādato vimuccatīti vimutti.</i></a> <a><i>Vijjanto muccati, muccanto vijjatīti—</i></a> <a><i>vijjāvimutti …pe…</i></a> <a><i>arahattamaggo vijjatīti vijjā, sabbakilesehi muccatīti vimutti.</i></a> <a><i>Vijjanto muccati, muccanto vijjatīti—</i></a> <a><i>vijjāvimutti. (3)</i></a></p>
<p><a data-ref="sc5, pts-vp-pli2.244, ms26Ps_1928"><i>**Adhisīlaṃ adhicittaṃ adhipaññā**ti nekkhammena kāmacchandaṃ, saṃvaraṭṭhena sīlavisuddhi, avikkhepaṭṭhena cittavisuddhi, dassanaṭṭhena diṭṭhivisuddhi.</i></a> <a><i>Yo tattha saṃvaraṭṭho, ayaṃ adhisīlasikkhā.</i></a> <a><i>Yo tattha avikkhepaṭṭho, ayaṃ adhicittasikkhā.</i></a> <a><i>Yo tattha dassanaṭṭho, ayaṃ adhipaññāsikkhā.</i></a> <a><i>Abyāpādena byāpādaṃ saṃvaraṭṭhena sīlavisuddhi …pe…</i></a> <a><i>arahattamaggena sabbakilese saṃvaraṭṭhena sīlavisuddhi, avikkhepaṭṭhena cittavisuddhi.</i></a> <a><i>Dassanaṭṭhena diṭṭhivisuddhi.</i></a> <a><i>Yo tattha saṃvaraṭṭho, ayaṃ adhisīlasikkhā.</i></a> <a><i>Yo tattha avikkhepaṭṭho, ayaṃ adhicittasikkhā.</i></a> <a><i>Yo tattha dassanaṭṭho, ayaṃ adhipaññāsikkhā. (4–6)</i></a></p>
<p><a data-ref="sc6, ms26Ps_1929"><i>**Passaddhī**ti nekkhammena kāmacchandaṃ paṭippassambheti, abyāpādena byāpādaṃ paṭippassambheti …pe…</i></a> <a><i>arahattamaggena sabbakilese paṭippassambheti. (7)</i></a></p>
<p><a data-ref="sc7, ms26Ps_1930"><i>**Ñāṇan**ti kāmacchandassa pahīnattā nekkhammaṃ ñātaṭṭhena ñāṇaṃ;</i></a> <a><i>byāpādassa pahīnattā abyāpādo ñātaṭṭhena ñāṇaṃ …pe…</i></a> <a><i>sabbakilesānaṃ pahīnattā arahattamaggo ñātaṭṭhena ñāṇaṃ. (8)</i></a></p>
<p><a data-ref="sc8, ms26Ps_1931"><i>**Dassanan**ti kāmacchandassa pahīnattā nekkhammaṃ diṭṭhattā dassanaṃ.</i></a> <a><i>Byāpādassa pahīnattā abyāpādo diṭṭhattā dassanaṃ …pe…</i></a> <a><i>sabbakilesānaṃ pahīnattā arahattamaggo diṭṭhattā dassanaṃ. (9)</i></a></p>
<p><a data-ref="sc9, ms26Ps_1932"><i>**Visuddhī**ti kāmacchandaṃ pajahanto nekkhammena visujjhati.</i></a> <a><i>Byāpādaṃ pajahanto abyāpādena visujjhati …pe…</i></a> <a><i>sabbakilese pajahanto arahattamaggena visujjhati. (10)</i></a></p>
<p><a data-ref="sc10, ms26Ps_1933"><i>**Nekkhamman**ti kāmānametaṃ nissaraṇaṃ, yadidaṃ nekkhammaṃ.</i></a> <a><i>Rūpānametaṃ nissaraṇaṃ, yadidaṃ āruppaṃ.</i></a> <a><i>Yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nekkhammaṃ.</i></a> <a><i>Byāpādassa abyāpādo nekkhammaṃ.</i></a> <a><i>Thinamiddhassa ālokasaññā nekkhammaṃ …pe…</i></a> <a><i>sabbakilesānaṃ arahattamaggo nekkhammaṃ. (11)</i></a></p>
<p><a data-ref="sc11, ms26Ps_1934"><i>**Nissaraṇan**ti kāmānametaṃ nissaraṇaṃ, yadidaṃ nekkhammaṃ.</i></a> <a><i>Rūpānametaṃ nissaraṇaṃ, yadidaṃ āruppaṃ.</i></a> <a><i>Yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nissaraṇaṃ.</i></a> <a><i>Kāmacchandassa nekkhammaṃ nissaraṇaṃ.</i></a> <a><i>Byāpādassa abyāpādo nissaraṇaṃ …pe…</i></a> <a><i>sabbakilesānaṃ arahattamaggo nissaraṇaṃ. (12)</i></a></p>
<p><a data-ref="sc12, pts-vp-pli2.245, ms26Ps_1935"><i>**Paviveko**ti kāmacchandassa nekkhammaṃ paviveko …pe…</i></a> <a><i>sabbakilesānaṃ arahattamaggo paviveko. (13)</i></a></p>
<p><a data-ref="sc13, ms26Ps_1936"><i>**Vosaggo**ti nekkhammena kāmacchandaṃ vosajjatīti—</i></a> <a><i>vosaggo.</i></a> <a><i>Abyāpādena byāpādaṃ vosajjatīti—</i></a> <a><i>vosaggo …pe…</i></a> <a><i>arahattamaggena sabbakilese vosajjatīti—</i></a> <a><i>vosaggo. (14)</i></a></p>
<p><a data-ref="sc14, ms26Ps_1937"><i>**Cariyā**ti kāmacchandaṃ pajahanto nekkhammena carati.</i></a> <a><i>Byāpādaṃ pajahanto abyāpādena carati …pe…</i></a> <a><i>sabbakilese pajahanto arahattamaggena carati. (15)</i></a></p>
<p><a data-var="jhānajhāyī → jhānavimokkho (sya-all, pts-vp-pli1)" data-ref="sc15, ms26Ps_1938"><i>**Jhānavimokkho**ti nekkhammaṃ jhāyatīti—</i></a> <a><i>jhānaṃ.</i></a> <a><i>Kāmacchandaṃ jhāpetīti—</i></a> <a><i>jhānaṃ.</i></a> <a><i>Jhāyanto muccatīti—</i></a> <a><i>jhānavimokkho.</i></a> <a><i>Jhāpento muccatīti—</i></a> <a><i>jhānavimokkho.</i></a> <a><i>Jhāyantīti dhammā.</i></a> <a><i>Jhāpentīti kilese.</i></a> <a><i>Jhāte ca jhāpe ca jānātīti—</i></a> <a><i>jhānajhāyī.</i></a> <a><i>Abyāpādo jhāyatīti jhānaṃ.</i></a> <a><i>Byāpādaṃ jhāpetīti—</i></a> <a><i>jhānaṃ …pe…</i></a> <a><i>ālokasaññā jhāyatīti—</i></a> <a><i>jhānaṃ.</i></a> <a><i>Thinamiddhaṃ jhāpetīti—</i></a> <a><i>jhānaṃ …pe…</i></a> <a><i>arahattamaggo jhāyatīti—</i></a> <a><i>jhānaṃ.</i></a> <a><i>Sabbakilese jhāpetīti—</i></a> <a><i>jhānaṃ.</i></a> <a><i>Jhāyanto muccatīti—</i></a> <a><i>jhānavimokkho.</i></a> <a><i>Jhāpento muccatīti—</i></a> <a><i>jhānavimokkho.</i></a> <a><i>Jhāyantīti—</i></a> <a><i>dhammā.</i></a> <a><i>Jhāpentīti—</i></a> <a><i>kilese.</i></a> <a><i>Jhāte ca jhāpe ca jānātīti—</i></a> <a><i>jhānajhāyī. (16)</i></a></p>
<p><a data-ref="sc16, ms26Ps_1939, msdiv42"><i>**Bhāvanā adhiṭṭhānaṃ jīvitan**ti kāmacchandaṃ pajahanto nekkhammaṃ bhāvetīti—</i></a> <a><i>bhāvanāsampanno.</i></a> <a><i>Nekkhammavasena cittaṃ adhiṭṭhātīti—</i></a> <a><i>adhiṭṭhānasampanno.</i></a> <a><i>Svāyaṃ evaṃ bhāvanāsampanno adhiṭṭhānasampanno samaṃ jīvati, no visamaṃ;</i></a> <a><i>sammā jīvati, no micchā;</i></a> <a><i>visuddhaṃ jīvati, no kiliṭṭhanti—</i></a> <a><i>ājīvasampanno.</i></a> <a><i>Svāyaṃ evaṃ bhāvanāsampanno adhiṭṭhānasampanno ājīvasampanno yaññadeva parisaṃ upasaṅkamati—</i></a> <a><i>yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—</i></a> <a><i>visārado upasaṅkamati amaṅkubhūto.</i></a> <a><i>Taṃ kissa hetu?</i></a> <a><i>Tathā hi so bhāvanāsampanno adhiṭṭhānasampanno ājīvasampanno.</i></a></p>
<p><a data-ref="sc17, pts-vp-pli2.246, ms26Ps_1940"><i>Byāpādaṃ pajahanto abyāpādaṃ bhāvetīti—</i></a> <a><i>bhāvanāsampanno …pe…</i></a> <a><i>thinamiddhaṃ pajahanto ālokasaññaṃ bhāvetīti—</i></a> <a><i>bhāvanāsampanno …pe…</i></a> <a><i>uddhaccaṃ pajahanto avikkhepaṃ bhāvetīti—</i></a> <a><i>bhāvanāsampanno …pe…</i></a> <a><i>vicikicchaṃ pajahanto dhammavavatthānaṃ bhāvetīti—</i></a> <a><i>bhāvanāsampanno …pe…</i></a> <a><i>avijjaṃ pajahanto vijjaṃ bhāvetīti—</i></a> <a><i>bhāvanāsampanno …pe…</i></a> <a><i>aratiṃ pajahanto pāmojjaṃ bhāvetīti—</i></a> <a><i>bhāvanāsampanno …pe…</i></a> <a><i>nīvaraṇe pajahanto paṭhamaṃ jhānaṃ bhāvetīti—</i></a> <a><i>bhāvanāsampanno …pe…</i></a> <a><i>sabbakilese pajahanto arahattamaggaṃ bhāvetīti—</i></a> <a><i>bhāvanāsampanno.</i></a> <a><i>Arahattamaggavasena cittaṃ adhiṭṭhātīti—</i></a> <a><i>adhiṭṭhānasampanno.</i></a> <a><i>Svāyaṃ evaṃ bhāvanāsampanno adhiṭṭhānasampanno samaṃ jīvati, no visamaṃ;</i></a> <a><i>sammā jīvati, no micchā;</i></a> <a><i>visuddhaṃ jīvati, no kiliṭṭhanti—</i></a> <a><i>ājīvasampanno.</i></a> <a><i>Svāyaṃ evaṃ bhāvanāsampanno adhiṭṭhānasampanno ājīvasampanno yaññadeva parisaṃ upasaṅkamati—</i></a> <a><i>yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—</i></a> <a><i>visārado upasaṅkamati amaṅkubhūto.</i></a> <a><i>Taṃ kissa hetu?</i></a> <a><i>Tathā hi so bhāvanāsampanno adhiṭṭhānasampanno ājīvasampannoti. (17–19)</i></a></p>
<p class="endsutta"><a data-ref="ms26Ps_1941"><i>Mātikākathā niṭṭhitā.</i></a></p>
<p class="endsection"><a data-ref="ms26Ps_1942"><i>Paññāvaggo tatiyo.</i></a></p>
<p class="uddana-intro"><a data-ref="ms26Ps_1943"><i>Tassuddānaṃ</i></a></p>
<blockquote class="uddanagatha">
<p><a data-ref="sc18, ms26Ps_1944"><i>Paññā iddhi abhisamayo,</i></a><br>
<a><i>viveko cariyapañcamo;</i></a><br>
<a><i>Pāṭihāri samasīsi,</i></a><br>
<a><i>satipaṭṭhānā vipassanā;</i></a><br>
<a><i>Tatiye paññāvaggamhi,</i></a><br>
<a><i>mātikāya ca te dasāti.</i></a></p>
<p><a data-ref="sc19, ms26Ps_1945"><i>Mahāvaggo yuganaddho,</i></a><br>
<a><i>paññāvaggo ca nāmato;</i></a><br>
<a data-var="Tayova vaggā imamhi → tivaggo yassa vikkhepo (sya-all, mr)"><i>Tayova vaggā imamhi,</i></a><br>
<a><i>paṭisambhidāpakaraṇe.</i></a></p>
<p><a data-ref="sc20, ms26Ps_1946"><i>Anantanayamaggesu,</i></a><br>
<a><i>gambhīro sāgarūpamo;</i></a><br>
<a><i>Nabhañca tārakākiṇṇaṃ,</i></a><br>
<a><i>thūlo jātassaro yathā;</i></a><br>
<a><i>Kathikānaṃ visālāya,</i></a><br>
<a><i>yogīnaṃ ñāṇajotananti.</i></a></p>
</blockquote>
<p class="endbook"><a data-ref="ms26Ps_1947"><i>Paṭisambhidāmaggapāḷi niṭṭhitā.</i></a></p>
</article>
</section>
</div>
</body>
</html>
