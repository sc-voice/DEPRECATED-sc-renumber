<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv62">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>12. Tatiyanāgavimānavatthu</i></a></h1>
</div>
<blockquote class="gatha">
<p><a data-ref="sc1, vns737, pts-vp-pli2ed90, ms19Vv_818, msdiv976"><i>“Ko nu dibbena yānena,</i></a><br>
<a><i>sabbasetena hatthinā;</i></a><br>
<a><i>Tūriyatāḷitanigghoso,</i></a><br>
<a><i>antalikkhe mahīyati.</i></a></p>
<p><a data-ref="sc2, vns738, ms19Vv_819, msdiv977"><i>Devatā nusi gandhabbo,</i></a><br>
<a data-var="adu → ādu (bj, pts-vp-pli1-2); ādū (sya1ed, sya2ed)"><i>adu sakko purindado;</i></a><br>
<a><i>Ajānantā taṃ pucchāma,</i></a><br>
<a><i>kathaṃ jānemu taṃ mayan”ti.</i></a></p>
<p><a data-ref="sc3, vns739, ms19Vv_820, msdiv978"><i>“Namhi devo na gandhabbo,</i></a><br>
<a data-var="nāpi → nāmhi (mr)"><i>nāpi sakko purindado;</i></a><br>
<a><i>Sudhammā nāma ye devā,</i></a><br>
<a><i>tesaṃ aññataro ahan”ti.</i></a></p>
<p><a data-var="devaṃ sudhammaṃ → deva sudhamma (sya1ed, sya2ed); deva sudhammaṃ (mr)" data-ref="sc4, vns740, ms19Vv_821, msdiv979"><i>“Pucchāma devaṃ sudhammaṃ,</i></a><br>
<a><i>Puthuṃ katvāna añjaliṃ;</i></a><br>
<a><i>Kiṃ katvā mānuse kammaṃ,</i></a><br>
<a><i>Sudhammaṃ upapajjatī”ti.</i></a></p>
<p><a data-ref="sc5, vns741, ms19Vv_822, msdiv980"><i>“Ucchāgāraṃ tiṇāgāraṃ,</i></a><br>
<a><i>vatthāgārañca yo dade;</i></a><br>
<a><i>Tiṇṇaṃ aññataraṃ datvā,</i></a><br>
<a><i>sudhammaṃ upapajjatī”ti.</i></a></p>
</blockquote>
<p class="endsutta"><a data-ref="sc6, ms19Vv_823"><i>Tatiyanāgavimānaṃ dvādasamaṃ.</i></a></p>
</article>
</section>
</div>
</body>
</html>
