<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv46">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Mañjiṭṭhakavagga</i></a></p>
<h1><a><i>8. Ambavimānavatthu</i></a></h1>
</div>
<blockquote class="gatha">
<p><a data-ref="sc1, vns560, ms19Vv_621, msdiv783"><i>“Dibbaṃ te ambavanaṃ rammaṃ,</i></a><br>
<a><i>Pāsādettha mahallako;</i></a><br>
<a><i>Nānātūriyasaṅghuṭṭho,</i></a><br>
<a><i>Accharāgaṇaghosito.</i></a></p>
<p><a data-ref="sc2, vns561, ms19Vv_622, msdiv784"><i>Padīpo cettha jalati,</i></a><br>
<a><i>niccaṃ sovaṇṇayo mahā;</i></a><br>
<a><i>Dussaphalehi rukkhehi,</i></a><br>
<a><i>samantā parivārito.</i></a></p>
<p><a data-ref="sc3, vns562, ms19Vv_623, msdiv785-786"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns563, ms19Vv_624, msdiv787"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns564, ms19Vv_625, msdiv788"><i>“Ahaṃ manussesu manussabhūtā,</i></a><br>
<a><i>Purimāya jātiyā manussaloke;</i></a><br>
<a><i>Vihāraṃ saṃghassa kāresiṃ,</i></a><br>
<a><i>Ambehi parivāritaṃ.</i></a></p>
<p><a data-ref="sc6, vns565, ms19Vv_626, msdiv789"><i>Pariyosite vihāre,</i></a><br>
<a><i>kārente niṭṭhite mahe;</i></a><br>
<a data-var="Ambehi chādayitvāna → ambe acchādayitvāna (bj, sya1ed, pts-vp-pli2); ambehacchādayitvāna (sya2ed, pts-vp-pli1, mr)"><i>Ambehi chādayitvāna,</i></a><br>
<a><i>katvā dussamaye phale.</i></a></p>
<p><a data-ref="sc7, vns566, ms19Vv_627, msdiv790"><i>Padīpaṃ tattha jāletvā,</i></a><br>
<a><i>bhojayitvā gaṇuttamaṃ;</i></a><br>
<a><i>Niyyādesiṃ taṃ saṃghassa,</i></a><br>
<a><i>pasannā sehi pāṇibhi.</i></a></p>
<p><a data-ref="sc8, vns567, ms19Vv_628, msdiv791"><i>Tena me ambavanaṃ rammaṃ,</i></a><br>
<a><i>pāsādettha mahallako;</i></a><br>
<a><i>Nānātūriyasaṅghuṭṭho,</i></a><br>
<a><i>accharāgaṇaghosito.</i></a></p>
<p><a data-ref="sc9, vns568, pts-vp-pli2ed68, ms19Vv_629, msdiv792"><i>Padīpo cettha jalati,</i></a><br>
<a><i>niccaṃ sovaṇṇayo mahā;</i></a><br>
<a><i>Dussaphalehi rukkhehi,</i></a><br>
<a><i>samantā parivārito.</i></a></p>
<p><a data-ref="sc10, vns569, ms19Vv_630, msdiv793-794"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc11, ms19Vv_631"><i>Ambavimānaṃ aṭṭhamaṃ.</i></a></p>
</article>
</section>
</div>
</body>
</html>
