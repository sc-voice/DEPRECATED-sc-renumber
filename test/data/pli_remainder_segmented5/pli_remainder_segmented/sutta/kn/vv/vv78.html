<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv78">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Sunikkhittavagga</i></a></p>
<h1><a><i>4. Suvaṇṇavimānavatthu</i></a></h1>
</div>
<blockquote class="gatha">
<p><a data-ref="sc1, vns876, pts-vp-pli2ed114, ms19Vv_982, msdiv1134"><i>“Sovaṇṇamaye pabbatasmiṃ,</i></a><br>
<a><i>vimānaṃ sabbatopabhaṃ;</i></a><br>
<a data-var="Hemajālapaṭicchannaṃ → hemajālakapacchannaṃ (bj, pts-vp-pli1-2)"><i>Hemajālapaṭicchannaṃ,</i></a><br>
<a data-var="kiṅkiṇijālakappitaṃ → kiṅkaṇika … (sya1ed, sya2ed, mr); kiṅkiṇika … (pts-vp-pli1)"><i>kiṅkiṇijālakappitaṃ.</i></a></p>
<p><a data-ref="sc2, vns877, ms19Vv_983, msdiv1135"><i>Aṭṭhaṃsā sukatā thambhā,</i></a><br>
<a><i>sabbe veḷuriyāmayā;</i></a><br>
<a><i>Ekamekāya aṃsiyā,</i></a><br>
<a><i>ratanā satta nimmitā.</i></a></p>
<p><a data-ref="sc3, vns878, ms19Vv_984, msdiv1136"><i>Veḷuriyasuvaṇṇassa,</i></a><br>
<a><i>phalikā rūpiyassa ca;</i></a><br>
<a><i>Masāragallamuttāhi,</i></a><br>
<a><i>lohitaṅgamaṇīhi ca.</i></a></p>
<p><a data-ref="sc4, vns879, ms19Vv_985, msdiv1137"><i>Citrā manoramā bhūmi,</i></a><br>
<a><i>na tatthuddhaṃsatī rajo;</i></a><br>
<a><i>Gopānasīgaṇā pītā,</i></a><br>
<a><i>kūṭaṃ dhārenti nimmitā.</i></a></p>
<p><a data-ref="sc5, vns880, ms19Vv_986, msdiv1138"><i>Sopānāni ca cattāri,</i></a><br>
<a><i>nimmitā caturo disā;</i></a><br>
<a><i>Nānāratanagabbhehi,</i></a><br>
<a><i>ādiccova virocati.</i></a></p>
<p><a data-ref="sc6, vns881, ms19Vv_987, msdiv1139"><i>Vediyā catasso tattha,</i></a><br>
<a><i>vibhattā bhāgaso mitā;</i></a><br>
<a><i>Daddallamānā ābhanti,</i></a><br>
<a><i>samantā caturo disā.</i></a></p>
<p><a data-ref="sc7, vns882, ms19Vv_988, msdiv1140"><i>Tasmiṃ vimāne pavare,</i></a><br>
<a><i>devaputto mahappabho;</i></a><br>
<a><i>Atirocasi vaṇṇena,</i></a><br>
<a><i>udayantova bhāṇumā.</i></a></p>
<p><a data-ref="sc8, vns883, ms19Vv_989, msdiv1141"><i>Dānassa te idaṃ phalaṃ,</i></a><br>
<a><i>atho sīlassa vā pana;</i></a><br>
<a><i>Atho añjalikammassa,</i></a><br>
<a><i>taṃ me akkhāhi pucchito”.</i></a></p>
<p><a data-ref="sc9, vns884, ms19Vv_990, msdiv1142"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc10, vns885, ms19Vv_991, msdiv1143"><i>“Ahaṃ andhakavindasmiṃ,</i></a><br>
<a><i>buddhassādiccabandhuno;</i></a><br>
<a><i>Vihāraṃ satthu kāresiṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc11, vns886, ms19Vv_992, msdiv1144"><i>Tattha gandhañca mālañca,</i></a><br>
<a data-var="paccayañca → paccagghañca (bj); paccaggañca (si)"><i>paccayañca vilepanaṃ;</i></a><br>
<a><i>Vihāraṃ satthu adāsiṃ,</i></a><br>
<a><i>vippasannena cetasā;</i></a><br>
<a><i>Tena mayhaṃ idaṃ laddhaṃ,</i></a><br>
<a><i>vasaṃ vattemi nandane.</i></a></p>
<p><a data-var="Nandane ca vane → nandane pavane (bj, sya1ed, sya2ed)" data-ref="sc12, vns887, ms19Vv_993, msdiv1145"><i>Nandane ca vane ramme,</i></a><br>
<a><i>nānādijagaṇāyute;</i></a><br>
<a><i>Ramāmi naccagītehi,</i></a><br>
<a><i>accharāhi purakkhato”ti.</i></a></p>
</blockquote>
<p class="endsutta"><a data-ref="sc13, ms19Vv_994"><i>Suvaṇṇavimānaṃ catutthaṃ.</i></a></p>
</article>
</section>
</div>
</body>
</html>
