<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv68">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Pāyāsivagga</i></a></p>
<h1><a><i>4. Paṭhamaupassayadāyakavimānavatthu</i></a></h1>
</div>
<blockquote class="gatha">
<p><a data-ref="sc1, vns827, pts-vp-pli2ed104, ms19Vv_917, msdiv1069"><i>“Cando yathā vigatavalāhake nabhe,</i></a><br>
<a><i>Obhāsayaṃ gacchati antalikkhe;</i></a><br>
<a><i>Tathūpamaṃ tuyhamidaṃ vimānaṃ,</i></a><br>
<a><i>Obhāsayaṃ tiṭṭhati antalikkhe.</i></a></p>
<p><a data-ref="sc2, vns828, ms19Vv_918, msdiv1070"><i>Deviddhipattosi mahānubhāvo,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns829, ms19Vv_919, msdiv1071"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc4, vns830, ms19Vv_920, msdiv1072"><i>“Ahañca bhariyā ca manussaloke,</i></a><br>
<a><i>Upassayaṃ arahato adamha;</i></a><br>
<a><i>Annañca pānañca pasannacittā,</i></a><br>
<a><i>Sakkacca dānaṃ vipulaṃ adamha.</i></a></p>
<p><a data-ref="sc5, vns831, ms19Vv_921, msdiv1073-1074"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc6, ms19Vv_922"><i>Paṭhamaupassayadāyakavimānaṃ catutthaṃ.</i></a></p>
</article>
</section>
</div>
</body>
</html>
