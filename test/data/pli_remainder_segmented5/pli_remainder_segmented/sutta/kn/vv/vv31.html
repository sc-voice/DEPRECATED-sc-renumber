<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv31">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pāricchattakavagga</i></a></p>
<h1><a><i>3. Pallaṅkavimānavatthu</i></a></h1>
</div>
<blockquote class="gatha">
<p><a data-ref="sc1, vns291, pts-vp-pli2ed39, ms19Vv_331, msdiv307"><i>“Pallaṅkaseṭṭhe maṇisoṇṇacitte,</i></a><br>
<a><i>Pupphābhikiṇṇe sayane uḷāre;</i></a><br>
<a><i>Tatthacchasi devi mahānubhāve,</i></a><br>
<a><i>Uccāvacā iddhi vikubbamānā.</i></a></p>
<p><a data-ref="sc2, vns292, ms19Vv_332, msdiv308"><i>Imā ca te accharāyo samantato,</i></a><br>
<a><i>Naccanti gāyanti pamodayanti;</i></a><br>
<a><i>Deviddhipattāsi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns293, ms19Vv_333, msdiv309"><i>“Ahaṃ manussesu manussabhūtā,</i></a><br>
<a><i>Aḍḍhe kule suṇisā ahosiṃ;</i></a><br>
<a><i>Akkodhanā bhattuvasānuvattinī,</i></a><br>
<a data-var="appamattā ahosiṃ → ahosiṃ appamattā uposathe (bj); appamattā uposathe (sya1ed, sya2ed, pts-vp-pli1, mr); appamattā uposathe ahosiṃ (pts-vp-pli2)"><i>Uposathe appamattā ahosiṃ.</i></a></p>
<p><a data-var="daharā apāpikā → daharāsa'pāpikā (bj)" data-ref="sc4, vns294, ms19Vv_334, msdiv310"><i>Manussabhūtā daharā apāpikā,</i></a><br>
<a><i>Pasannacittā patimābhirādhayiṃ;</i></a><br>
<a><i>Divā ca ratto ca manāpacārinī,</i></a><br>
<a><i>Ahaṃ pure sīlavatī ahosiṃ.</i></a></p>
<p><a data-ref="sc5, vns295, ms19Vv_335, msdiv311"><i>Pāṇātipātā viratā acorikā,</i></a><br>
<a><i>Saṃsuddhakāyā sucibrahmacārinī;</i></a><br>
<a><i>Amajjapā no ca musā abhāṇiṃ,</i></a><br>
<a><i>Sikkhāpadesu paripūrakārinī.</i></a></p>
<p><a data-ref="sc6, vns296, ms19Vv_336, msdiv312"><i>Cātuddasiṃ pañcadasiṃ,</i></a><br>
<a><i>yā ca pakkhassa aṭṭhamī;</i></a><br>
<a><i>Pāṭihāriyapakkhañca,</i></a><br>
<a data-var="pasannamānasā ahaṃ → atipasannamānasā (mr)"><i>pasannamānasā ahaṃ.</i></a></p>
<p><a data-ref="sc7, vns297, ms19Vv_337, msdiv313"><i>Aṭṭhaṅgupetaṃ anudhammacārinī,</i></a><br>
<a><i>Uposathaṃ pītimanā upāvasiṃ;</i></a><br>
<a><i>Imañca ariyaṃ aṭṭhaṅgavarehupetaṃ,</i></a><br>
<a><i>Samādiyitvā kusalaṃ sukhudrayaṃ;</i></a><br>
<a><i>Patimhi kalyāṇī vasānuvattinī,</i></a><br>
<a><i>Ahosiṃ pubbe sugatassa sāvikā.</i></a></p>
<p><a data-ref="sc8, vns298, ms19Vv_338, msdiv314"><i>Etādisaṃ kusalaṃ jīvaloke,</i></a><br>
<a><i>Kammaṃ karitvāna visesabhāginī;</i></a><br>
<a><i>Kāyassa bhedā abhisamparāyaṃ,</i></a><br>
<a><i>Deviddhipattā sugatimhi āgatā.</i></a></p>
<p><a data-ref="sc9, vns299, ms19Vv_339, msdiv315"><i>Vimānapāsādavare manorame,</i></a><br>
<a><i>Parivāritā accharāsaṅgaṇena;</i></a><br>
<a><i>Sayaṃpabhā devagaṇā ramenti maṃ,</i></a><br>
<a><i>Dīghāyukiṃ devavimānamāgatan”ti.</i></a></p>
</blockquote>
<p class="endsutta"><a data-ref="sc10, ms19Vv_340"><i>Pallaṅkavimānaṃ tatiyaṃ.</i></a></p>
</article>
</section>
</div>
</body>
</html>
