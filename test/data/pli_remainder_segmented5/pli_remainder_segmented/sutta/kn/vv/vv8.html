<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv8">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pīṭhavagga</i></a></p>
<h1><a><i>8. Tatiyanāvāvimānavatthu</i></a></h1>
</div>
<blockquote class="gatha">
<p><a data-ref="sc1, vns63, ms19Vv_71, msdiv63"><i>“Suvaṇṇacchadanaṃ nāvaṃ,</i></a><br>
<a><i>Nāri āruyha tiṭṭhasi;</i></a><br>
<a><i>Ogāhasi pokkharaṇiṃ,</i></a><br>
<a><i>Padmaṃ chindasi pāṇinā.</i></a></p>
<p><a data-ref="sc2, vns64, pts-vp-pli2ed9, ms19Vv_72, msdiv64"><i>Kūṭāgārā nivesā te,</i></a><br>
<a><i>vibhattā bhāgaso mitā;</i></a><br>
<a data-var="Daddallamānā → daddaḷhamānā (mr)"><i>Daddallamānā ābhanti,</i></a><br>
<a><i>samantā caturo disā.</i></a></p>
<p><a data-ref="sc3, vns65, ms19Vv_73, msdiv65"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc4, vns66, ms19Vv_74, msdiv66"><i>Pucchāmi taṃ devi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc5, vns67, ms19Vv_75, msdiv67"><i>Sā devatā attamanā,</i></a><br>
<a><i>sambuddheneva pucchitā;</i></a><br>
<a><i>Pañhaṃ puṭṭhā viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc6, vns68, ms19Vv_76, msdiv68"><i>“Ahaṃ manussesu manussabhūtā,</i></a><br>
<a><i>Purimāya jātiyā manussaloke;</i></a><br>
<a><i>Disvāna bhikkhū tasite kilante,</i></a><br>
<a><i>Uṭṭhāya pātuṃ udakaṃ adāsiṃ.</i></a></p>
<p><a data-ref="sc7, vns69, ms19Vv_77, msdiv69"><i>Yo ve kilantāna pipāsitānaṃ,</i></a><br>
<a><i>Uṭṭhāya pātuṃ udakaṃ dadāti;</i></a><br>
<a><i>Sītodakā tassa bhavanti najjo,</i></a><br>
<a><i>Pahūtamalyā bahupuṇḍarīkā.</i></a></p>
<p><a data-ref="sc8, vns70, ms19Vv_78, msdiv70"><i>Taṃ āpagā anupariyanti sabbadā,</i></a><br>
<a><i>Sītodakā vālukasanthatā nadī;</i></a><br>
<a><i>Ambā ca sālā tilakā ca jambuyo,</i></a><br>
<a><i>Uddālakā pāṭaliyo ca phullā.</i></a></p>
<p><a data-ref="sc9, vns71, ms19Vv_79, msdiv71"><i>Taṃ bhūmibhāgehi upetarūpaṃ,</i></a><br>
<a><i>Vimānaseṭṭhaṃ bhusa sobhamānaṃ;</i></a><br>
<a><i>Tassīdha kammassa ayaṃ vipāko,</i></a><br>
<a><i>Etādisaṃ puññakatā labhanti.</i></a></p>
<p><a data-ref="sc10, vns72, ms19Vv_80, msdiv72"><i>Kūṭāgārā nivesā me,</i></a><br>
<a><i>vibhattā bhāgaso mitā;</i></a><br>
<a><i>Daddallamānā ābhanti,</i></a><br>
<a><i>samantā caturo disā.</i></a></p>
<p><a data-ref="sc11, vns73, ms19Vv_81, msdiv73"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc12, vns74, ms19Vv_82, msdiv74"><i>Akkhāmi te buddha mahānubhāva,</i></a><br>
<a><i>Manussabhūtā yamakāsi puññaṃ;</i></a><br>
<a><i>Tenamhi evaṃ jalitānubhāvā,</i></a><br>
<a><i>Vaṇṇo ca me sabbadisā pabhāsati;</i></a><br>
<a><i>Etassa kammassa phalaṃ mamedaṃ,</i></a><br>
<a data-var="apāyī”ti → apāsīti (si, sya1ed, sya2ed, pts-vp-pli1)"><i>Atthāya buddho udakaṃ apāyī”ti.</i></a></p>
</blockquote>
<p class="endsutta"><a data-ref="sc13, ms19Vv_83"><i>Tatiyanāvāvimānaṃ aṭṭhamaṃ.</i></a></p>
</article>
</section>
</div>
</body>
</html>
