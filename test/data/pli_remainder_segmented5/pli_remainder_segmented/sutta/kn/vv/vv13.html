<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv13">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pīṭhavagga</i></a></p>
<h1><a><i>13. Paṭhamasuṇisāvimānavatthu</i></a></h1>
</div>
<blockquote class="gatha">
<p><a data-ref="sc1, vns108, pts-vp-pli2ed14, ms19Vv_121, msdiv108"><i>“Abhikkantena vaṇṇena,</i></a><br>
<a><i>yā tvaṃ tiṭṭhasi devate;</i></a><br>
<a><i>Obhāsentī disā sabbā,</i></a><br>
<a><i>osadhī viya tārakā.</i></a></p>
<p><a data-ref="sc2, vns109, ms19Vv_122, msdiv109"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc3, vns110, ms19Vv_123, msdiv110"><i>Pucchāmi taṃ devi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns111, ms19Vv_124, msdiv111"><i>Sā devatā attamanā,</i></a><br>
<a><i>moggallānena pucchitā;</i></a><br>
<a><i>Pañhaṃ puṭṭhā viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns112, ms19Vv_125, msdiv112"><i>“Ahaṃ manussesu manussabhūtā,</i></a><br>
<a data-var="gehe → ghare (sya1ed, sya2ed, mr)"><i>Suṇisā ahosiṃ sasurassa gehe.</i></a></p>
<p><a data-ref="sc6, vns113, ms19Vv_126, msdiv113"><i>Addasaṃ virajaṃ bhikkhuṃ,</i></a><br>
<a><i>vippasannamanāvilaṃ;</i></a><br>
<a><i>Tassa adāsahaṃ pūvaṃ,</i></a><br>
<a><i>pasannā sehi pāṇibhi;</i></a><br>
<a><i>Bhāgaḍḍhabhāgaṃ datvāna,</i></a><br>
<a><i>modāmi nandane vane.</i></a></p>
<p><a data-ref="sc7, vns114, ms19Vv_127, msdiv114"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc8, vns115, ms19Vv_128, msdiv115"><i>Akkhāmi te bhikkhu mahānubhāva,</i></a><br>
<a><i>Manussabhūtā yamakāsi puññaṃ;</i></a><br>
<a><i>Tenamhi evaṃ jalitānubhāvā,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc9, ms19Vv_129"><i>Paṭhamasuṇisāvimānaṃ terasamaṃ.</i></a></p>
</article>
</section>
</div>
</body>
</html>
