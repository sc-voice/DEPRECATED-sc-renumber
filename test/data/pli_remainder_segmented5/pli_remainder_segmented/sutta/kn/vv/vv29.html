<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv29">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pāricchattakavagga</i></a></p>
<h1><a><i>1. Uḷāravimānavatthu</i></a></h1>
</div>
<blockquote class="gatha">
<p><a data-ref="sc1, vns270, pts-vp-pli2ed35, ms19Vv_308, msdiv286"><i>“Uḷāro te yaso vaṇṇo,</i></a><br>
<a><i>sabbā obhāsate disā;</i></a><br>
<a><i>Nāriyo naccanti gāyanti,</i></a><br>
<a><i>devaputtā alaṅkatā.</i></a></p>
<p><a data-ref="sc2, vns271, ms19Vv_309, msdiv287"><i>Modenti parivārenti,</i></a><br>
<a><i>tava pūjāya devate;</i></a><br>
<a><i>Sovaṇṇāni vimānāni,</i></a><br>
<a><i>tavimāni sudassane.</i></a></p>
<p><a data-ref="sc3, vns272, ms19Vv_310, msdiv288"><i>Tuvaṃsi issarā tesaṃ,</i></a><br>
<a><i>sabbakāmasamiddhinī;</i></a><br>
<a><i>Abhijātā mahantāsi,</i></a><br>
<a><i>devakāye pamodasi;</i></a><br>
<a><i>Devate pucchitācikkha,</i></a><br>
<a><i>kissa kammassidaṃ phalan”ti.</i></a></p>
<p><a data-ref="sc4, vns273, ms19Vv_311, msdiv289"><i>“Ahaṃ manussesu manussabhūtā,</i></a><br>
<a><i>Purimāya jātiyā manussaloke;</i></a><br>
<a><i>Dussīlakule suṇisā ahosiṃ,</i></a><br>
<a><i>Assaddhesu kadariyesu ahaṃ.</i></a></p>
<p><a data-ref="sc5, vns274, ms19Vv_312, msdiv290"><i>Saddhā sīlena sampannā,</i></a><br>
<a><i>saṃvibhāgaratā sadā;</i></a><br>
<a><i>Piṇḍāya caramānassa,</i></a><br>
<a><i>apūvaṃ te adāsahaṃ.</i></a></p>
<p><a data-ref="sc6, vns275, pts-vp-pli2ed36, ms19Vv_313, msdiv291"><i>Tadāhaṃ sassuyācikkhiṃ,</i></a><br>
<a><i>samaṇo āgato idha;</i></a><br>
<a><i>Tassa adāsahaṃ pūvaṃ,</i></a><br>
<a><i>pasannā sehi pāṇibhi.</i></a></p>
<p><a data-ref="sc7, vns276, ms19Vv_314, msdiv292"><i>Itissā sassu paribhāsi,</i></a><br>
<a data-var="avinītāsi tvaṃ → avinītā tuvaṃ (bj, pts-vp-pli1-2); avinītā tvaṃ (sya1ed, sya2ed) | vadhu → vadhū (bj, sya1ed, sya2ed, pts-vp-pli1-2)"><i>avinītāsi tvaṃ vadhu;</i></a><br>
<a><i>Na maṃ sampucchituṃ icchi,</i></a><br>
<a><i>samaṇassa dadāmahaṃ.</i></a></p>
<p><a data-ref="sc8, vns277, ms19Vv_315, msdiv293"><i>Tato me sassu kupitā,</i></a><br>
<a><i>pahāsi musalena maṃ;</i></a><br>
<a><i>Kūṭaṅgacchi avadhi maṃ,</i></a><br>
<a><i>nāsakkhiṃ jīvituṃ ciraṃ.</i></a></p>
<p><a data-ref="sc9, vns278, ms19Vv_316, msdiv294"><i>Sā ahaṃ kāyassa bhedā,</i></a><br>
<a><i>vippamuttā tato cutā;</i></a><br>
<a><i>Devānaṃ tāvatiṃsānaṃ,</i></a><br>
<a><i>upapannā sahabyataṃ.</i></a></p>
<p><a data-ref="sc10, vns279, ms19Vv_317, msdiv295"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc11, ms19Vv_318"><i>Uḷāravimānaṃ paṭhamaṃ.</i></a></p>
</article>
</section>
</div>
</body>
</html>
