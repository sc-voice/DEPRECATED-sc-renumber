<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv67">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Pāyāsivagga</i></a></p>
<h1><a><i>3. Phaladāyakavimānavatthu</i></a></h1>
</div>
<blockquote class="gatha">
<p><a data-ref="sc1, vns819, pts-vp-pli2ed103, ms19Vv_908, msdiv1060"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato soḷasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns820, ms19Vv_909, msdiv1061"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Aṭṭhaṭṭhakā sikkhitā sādhurūpā,</i></a><br>
<a><i>Dibbā ca kaññā tidasacarā uḷārā;</i></a><br>
<a><i>Naccanti gāyanti pamodayanti.</i></a></p>
<p><a data-ref="sc3, vns821, ms19Vv_910, msdiv1062"><i>Deviddhipattosi mahānubhāvo,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns822, ms19Vv_911, msdiv1063"><i>So devaputto attamano,</i></a><br>
<a><i>…pe…</i></a><br>
<a><i>Yassa kammassidaṃ phalaṃ.</i></a></p>
<p><a data-ref="sc5, vns823, ms19Vv_912, msdiv1064"><i>“Phaladāyī phalaṃ vipulaṃ labhati,</i></a><br>
<a><i>Dadamujugatesu pasannamānaso;</i></a><br>
<a data-var="pamodati → modati (bj, sya1ed, sya2ed, pts-vp-pli1-2) | tidive → tattha (mr)"><i>So hi pamodati saggagato tidive,</i></a><br>
<a><i>Anubhoti ca puññaphalaṃ vipulaṃ.</i></a></p>
<p><a data-var="Tavevāhaṃ → tathevāhaṃ (bj, sya1ed, sya2ed, pts-vp-pli1-2)" data-ref="sc6, vns824, ms19Vv_913, msdiv1065"><i>Tavevāhaṃ mahāmuni,</i></a><br>
<a><i>Adāsiṃ caturo phale.</i></a></p>
<p><a data-ref="sc7, vns825, ms19Vv_914, msdiv1066"><i>Tasmā hi phalaṃ alameva dātuṃ,</i></a><br>
<a><i>Niccaṃ manussena sukhatthikena;</i></a><br>
<a><i>Dibbāni vā patthayatā sukhāni,</i></a><br>
<a><i>Manussasobhaggatamicchatā vā.</i></a></p>
<p><a data-ref="sc8, vns826, ms19Vv_915, msdiv1067-1068"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc9, ms19Vv_916"><i>Phaladāyakavimānaṃ tatiyaṃ.</i></a></p>
</article>
</section>
</div>
</body>
</html>
