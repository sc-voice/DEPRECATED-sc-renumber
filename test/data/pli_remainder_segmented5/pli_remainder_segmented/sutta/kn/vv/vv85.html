<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv85">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Sunikkhittavagga</i></a></p>
<h1><a><i>11. Sunikkhittavimānavatthu</i></a></h1>
</div>
<blockquote class="gatha">
<p><a data-ref="sc1, vns1023, pts-vp-pli2ed134, ms19Vv_1136, msdiv1282"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns1024, ms19Vv_1137, msdiv1283"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns1025, ms19Vv_1138, msdiv1284"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc4, vns1026, ms19Vv_1139, msdiv1285"><i>Pucchāmi taṃ deva mahānubhāva,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc5, vns1027, pts-vp-pli2ed135, ms19Vv_1140, msdiv1286"><i>So devaputto attamano,</i></a><br>
<a><i>moggallānena pucchito;</i></a><br>
<a><i>Pañhaṃ puṭṭho viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc6, vns1028, ms19Vv_1141, msdiv1287"><i>“Dunnikkhittaṃ mālaṃ sunikkhipitvā,</i></a><br>
<a><i>Patiṭṭhapetvā sugatassa thūpe;</i></a><br>
<a><i>Mahiddhiko camhi mahānubhāvo,</i></a><br>
<a><i>Dibbehi kāmehi samaṅgibhūto.</i></a></p>
<p><a data-ref="sc7, vns1029, ms19Vv_1142, msdiv1288"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc8, vns1030, ms19Vv_1143, msdiv1289"><i>Akkhāmi te bhikkhu mahānubhāva,</i></a><br>
<a><i>Manussabhūto yamahaṃ akāsiṃ;</i></a><br>
<a><i>Tenamhi evaṃ jalitānubhāvo,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc9, ms19Vv_1144"><i>Sunikkhittavimānaṃ ekādasamaṃ.</i></a></p>
<p class="endvagga"><a><i>Sunikkhittavaggo sattamo.</i></a></p>
<p class="uddana-intro"><a data-ref="sc10, ms19Vv_1145"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms19Vv_1146"><i>Dve daliddā vanavihārā,</i></a><br>
<a><i>Bhatako gopālakaṇḍako;</i></a><br>
<a><i>Anekavaṇṇamaṭṭhakuṇḍalī,</i></a><br>
<a><i>Serīsako sunikkhittaṃ;</i></a><br>
<a><i>Purisānaṃ tatiyo vaggo pavuccatīti.</i></a></p>
</blockquote>
<p class="endsutta"><a data-ref="sc12, ms19Vv_1147"><i>Bhāṇavāraṃ catutthaṃ.</i></a></p>
<p class="endbook"><a data-ref="sc13, ms19Vv_1148"><i>Vimānavatthupāḷi niṭṭhitā.</i></a></p>
</article>
</section>
</div>
</body>
</html>
