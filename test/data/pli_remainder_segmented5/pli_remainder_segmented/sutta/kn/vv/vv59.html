<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv59">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>9. Dutiyasūcivimānavatthu</i></a></h1>
</div>
<blockquote class="gatha">
<p><a data-ref="sc1, vns718, ms19Vv_796, msdiv952"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns719, ms19Vv_797, msdiv953"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns720, ms19Vv_798, msdiv954-955"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns721, ms19Vv_799, msdiv956"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns722, ms19Vv_800, msdiv957"><i>“Ahaṃ manussesu manussabhūto,</i></a><br>
<a><i>Purimajātiyā manussaloke.</i></a></p>
<p><a data-ref="sc6, vns723, ms19Vv_801, msdiv958"><i>Addasaṃ virajaṃ bhikkhuṃ,</i></a><br>
<a><i>vippasannamanāvilaṃ;</i></a><br>
<a><i>Tassa adāsahaṃ sūciṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc7, vns724, ms19Vv_802, msdiv959-960"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc8, ms19Vv_803"><i>Dutiyasūcivimānaṃ navamaṃ.</i></a></p>
</article>
</section>
</div>
</body>
</html>
