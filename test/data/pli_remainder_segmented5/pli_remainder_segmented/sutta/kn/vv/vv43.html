<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv43">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Mañjiṭṭhakavagga</i></a></p>
<h1><a><i>5. Kañjikadāyikāvimānavatthu</i></a></h1>
</div>
<blockquote class="gatha">
<p><a data-ref="sc1, vns509, ms19Vv_567, msdiv719"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc2, vns510, ms19Vv_568, msdiv720-721"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns511, ms19Vv_569, msdiv722"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc4, vns512, ms19Vv_570, msdiv723"><i>“Ahaṃ andhakavindamhi,</i></a><br>
<a><i>buddhassādiccabandhuno;</i></a><br>
<a><i>Adāsiṃ kolasampākaṃ,</i></a><br>
<a><i>kañjikaṃ teladhūpitaṃ.</i></a></p>
<p><a data-ref="sc5, vns513, ms19Vv_571, msdiv724"><i>Pipphalyā lasuṇena ca,</i></a><br>
<a><i>missaṃ lāmañjakena ca;</i></a><br>
<a data-var="ujubhūtasmiṃ → ujubhūtesu (mr)"><i>Adāsiṃ ujubhūtasmiṃ,</i></a><br>
<a><i>vippasannena cetasā.</i></a></p>
<p><a data-ref="sc6, vns514, ms19Vv_572, msdiv725"><i>Yā mahesittaṃ kāreyya,</i></a><br>
<a><i>cakkavattissa rājino;</i></a><br>
<a><i>Nārī sabbaṅgakalyāṇī,</i></a><br>
<a><i>bhattu cānomadassikā;</i></a><br>
<a><i>Ekassa kañjikadānassa,</i></a><br>
<a><i>kalaṃ nāgghati soḷasiṃ.</i></a></p>
<p><a data-ref="sc7, vns515, ms19Vv_573, msdiv726"><i>Sataṃ nikkhā sataṃ assā,</i></a><br>
<a><i>sataṃ assatarīrathā;</i></a><br>
<a><i>Sataṃ kaññāsahassāni,</i></a><br>
<a><i>āmuttamaṇikuṇḍalā;</i></a><br>
<a><i>Ekassa kañjikadānassa,</i></a><br>
<a><i>kalaṃ nāgghanti soḷasiṃ.</i></a></p>
<p><a data-ref="sc8, vns516, ms19Vv_574, msdiv727"><i>Sataṃ hemavatā nāgā,</i></a><br>
<a><i>īsādantā urūḷhavā;</i></a><br>
<a><i>Suvaṇṇakacchā mātaṅgā,</i></a><br>
<a><i>hemakappanavāsasā;</i></a><br>
<a><i>Ekassa kañjikadānassa,</i></a><br>
<a><i>kalaṃ nāgghanti soḷasiṃ.</i></a></p>
<p><a data-ref="sc9, vns517, pts-vp-pli2ed62, ms19Vv_575, msdiv728"><i>Catunnamapi dīpānaṃ,</i></a><br>
<a><i>issaraṃ yodha kāraye;</i></a><br>
<a><i>Ekassa kañjikadānassa,</i></a><br>
<a><i>kalaṃ nāgghati soḷasin”ti.</i></a></p>
</blockquote>
<p class="endsutta"><a data-ref="sc10, ms19Vv_576"><i>Kañjikadāyikāvimānaṃ pañcamaṃ.</i></a></p>
</article>
</section>
</div>
</body>
</html>
