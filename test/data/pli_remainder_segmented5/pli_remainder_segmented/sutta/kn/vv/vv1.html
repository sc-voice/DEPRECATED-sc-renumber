<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv1">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pīṭhavagga</i></a></p>
<h1><a><i>1. Paṭhamapīṭhavimānavatthu</i></a></h1>
</div>
<p class="namo"><a data-ref="sc1, ms19Vv_1"><i>Namo tassa Bhagavato Arahato Sammāsambuddhassa.</i></a></p>
<blockquote class="gatha">
<p><a data-ref="sc2, vns1, pts-vp-pli2ed1, ms19Vv_2, msdiv1"><i>“Pīṭhaṃ te sovaṇṇamayaṃ uḷāraṃ,</i></a><br>
<a><i>Manojavaṃ gacchati yenakāmaṃ;</i></a><br>
<a data-var="malyadhare → mālyadhare (bj, sya1ed, sya2ed)"><i>Alaṅkate malyadhare suvatthe,</i></a><br>
<a><i>Obhāsasi vijjurivabbhakūṭaṃ.</i></a></p>
<p><a data-ref="sc3, vns2, ms19Vv_3, msdiv2"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc4, vns3, ms19Vv_4, msdiv3"><i>Pucchāmi taṃ devi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc5, vns4, ms19Vv_5, msdiv4"><i>Sā devatā attamanā,</i></a><br>
<a data-var="moggallānena → moggalānena (mr)"><i>moggallānena pucchitā;</i></a><br>
<a><i>Pañhaṃ puṭṭhā viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc6, vns5, ms19Vv_6, msdiv5"><i>“Ahaṃ manussesu manussabhūtā,</i></a><br>
<a><i>Abbhāgatānāsanakaṃ adāsiṃ;</i></a><br>
<a><i>Abhivādayiṃ añjalikaṃ akāsiṃ,</i></a><br>
<a><i>Yathānubhāvañca adāsi dānaṃ.</i></a></p>
<p><a data-ref="sc7, vns6, ms19Vv_7, msdiv6"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc8, vns7, ms19Vv_8, msdiv7"><i>Akkhāmi te bhikkhu mahānubhāva,</i></a><br>
<a><i>Manussabhūtā yamakāsi puññaṃ;</i></a><br>
<a><i>Tenamhi evaṃ jalitānubhāvā,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc9, ms19Vv_9"><i>Paṭhamapīṭhavimānaṃ paṭhamaṃ.</i></a></p>
</article>
</section>
</div>
</body>
</html>
