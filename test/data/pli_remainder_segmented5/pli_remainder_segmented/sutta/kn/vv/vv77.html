<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv77">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Sunikkhittavagga</i></a></p>
<h1><a><i>3. Maṇithūṇavimānavatthu</i></a></h1>
</div>
<blockquote class="gatha">
<p><a data-ref="sc1, vns870, pts-vp-pli2ed113, ms19Vv_975, msdiv1126"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns871, ms19Vv_976, msdiv1127"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns872, ms19Vv_977, msdiv1128-1129"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns873, ms19Vv_978, msdiv1130"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns874, ms19Vv_979, msdiv1131"><i>“Ahaṃ manussesu manussabhūto,</i></a><br>
<a data-var="saṅkamanaṃ → caṅkamanaṃ (bj); samakaṃ (si); caṅkamaṃ (sya1ed, sya2ed, pts-vp-pli1)"><i>Vivane pathe saṅkamanaṃ akāsiṃ;</i></a><br>
<a><i>Ārāmarukkhāni ca ropayissaṃ,</i></a><br>
<a><i>Piyā ca me sīlavanto ahesuṃ;</i></a><br>
<a><i>Annañca pānañca pasannacitto,</i></a><br>
<a><i>Sakkacca dānaṃ vipulaṃ adāsiṃ.</i></a></p>
<p><a data-ref="sc6, vns875, ms19Vv_980, msdiv1132-1133"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc7, ms19Vv_981"><i>Maṇithūṇavimānaṃ tatiyaṃ.</i></a></p>
</article>
</section>
</div>
</body>
</html>
