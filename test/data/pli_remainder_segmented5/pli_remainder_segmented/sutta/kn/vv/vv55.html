<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv55">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>5. Dvārapālavimānavatthu</i></a></h1>
</div>
<blockquote class="gatha">
<p><a data-ref="sc1, vns692, ms19Vv_766, msdiv918"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns693, ms19Vv_767, msdiv919"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns694, ms19Vv_768, msdiv920-921"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns695, ms19Vv_769, msdiv922"><i>So devaputto attamano,</i></a><br>
<a><i>moggallānena pucchito;</i></a><br>
<a><i>Pañhaṃ puṭṭho viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns696, ms19Vv_770, msdiv923"><i>“Dibbaṃ mamaṃ vassasahassamāyu,</i></a><br>
<a><i>Vācābhigītaṃ manasā pavattitaṃ;</i></a><br>
<a><i>Ettāvatā ṭhassati puññakammo,</i></a><br>
<a><i>Dibbehi kāmehi samaṅgibhūto.</i></a></p>
<p><a data-ref="sc6, vns697, ms19Vv_771, msdiv924-925"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-var="Dvārapālavimānaṃ → dvārapālakavimānaṃ (bj, sya1ed, sya2ed, pts-vp-pli1-2)" data-ref="sc7, ms19Vv_772"><i>Dvārapālavimānaṃ pañcamaṃ.</i></a></p>
</article>
</section>
</div>
</body>
</html>
