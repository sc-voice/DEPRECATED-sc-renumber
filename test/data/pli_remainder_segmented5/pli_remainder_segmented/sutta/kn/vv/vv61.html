<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv61">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>11. Dutiyanāgavimānavatthu</i></a></h1>
</div>
<blockquote class="gatha">
<p><a data-ref="sc1, vns731, pts-vp-pli2ed89, ms19Vv_811, msdiv968"><i>“Mahantaṃ nāgaṃ abhiruyha,</i></a><br>
<a><i>Sabbasetaṃ gajuttamaṃ;</i></a><br>
<a><i>Vanā vanaṃ anupariyāsi,</i></a><br>
<a><i>Nārīgaṇapurakkhato;</i></a><br>
<a><i>Obhāsento disā sabbā,</i></a><br>
<a><i>Osadhī viya tārakā.</i></a></p>
<p><a data-ref="sc2, vns732, ms19Vv_812, msdiv969-970"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns733, ms19Vv_813, msdiv971"><i>So devaputto attamano,</i></a><br>
<a><i>vaṅgīseneva pucchito;</i></a><br>
<a><i>Pañhaṃ puṭṭho viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc4, vns734, ms19Vv_814, msdiv972"><i>“Ahaṃ manussesu manussabhūto,</i></a><br>
<a><i>Upāsako cakkhumato ahosiṃ;</i></a><br>
<a><i>Pāṇātipātā virato ahosiṃ,</i></a><br>
<a><i>Loke adinnaṃ parivajjayissaṃ.</i></a></p>
<p><a data-var="abhāṇiṃ → abhāsiṃ (mr)" data-ref="sc5, vns735, ms19Vv_815, msdiv973"><i>Amajjapo no ca musā abhāṇiṃ,</i></a><br>
<a><i>Sakena dārena ca tuṭṭho ahosiṃ;</i></a><br>
<a><i>Annañca pānañca pasannacitto,</i></a><br>
<a><i>Sakkacca dānaṃ vipulaṃ adāsiṃ.</i></a></p>
<p><a data-ref="sc6, vns736, ms19Vv_816, msdiv974-975"><i>Tena metādiso vaṇṇo,</i></a><br>
<a><i>…pe…</i></a><br>
<a><i>vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc7, ms19Vv_817"><i>Dutiyanāgavimānaṃ ekādasamaṃ.</i></a></p>
</article>
</section>
</div>
</body>
</html>
