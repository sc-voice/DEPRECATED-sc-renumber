<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ne23">
<article>
<div class="hgroup">
<p class="division"><a><i>Netti</i></a></p>
<p><a><i>Paṭiniddesavāra</i></a></p>
<p><a><i>Sampāta 4</i></a></p>
<h1><a><i>Padaṭṭhānahārasampāta</i></a></h1>
</div>
<p><a data-ref="sc1, pts-vp-pli104, ms27Ne_500, msdiv66"><i>Tattha katamo padaṭṭhāno hārasampāto?</i></a></p>
<p><a data-ref="sc2, ms27Ne_501"><i>“Tasmā rakkhitacittassa, sammāsaṅkappagocaro”ti gāthā.</i></a> <a><i>“Tasmā rakkhitacittassā”ti tiṇṇaṃ sucaritānaṃ padaṭṭhānaṃ.</i></a> <a><i>“Sammāsaṅkappagocaro”ti samathassa padaṭṭhānaṃ.</i></a> <a><i>“Sammādiṭṭhipurekkhāro”ti vipassanāya padaṭṭhānaṃ.</i></a> <a><i>“Ñatvāna udayabbayan”ti dassanabhūmiyā padaṭṭhānaṃ.</i></a> <a><i>“Thinamiddhābhibhū bhikkhū”ti vīriyassa padaṭṭhānaṃ.</i></a> <a><i>“Sabbā duggatiyo jahe”ti bhāvanāya padaṭṭhānaṃ.</i></a></p>
<p class="endsutta"><a data-ref="ms27Ne_502"><i>Niyutto padaṭṭhāno hārasampāto.</i></a></p>
</article>
</section>
</div>
</body>
</html>
