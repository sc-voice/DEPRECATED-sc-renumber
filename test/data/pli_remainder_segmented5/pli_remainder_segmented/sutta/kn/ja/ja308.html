<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja308">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>8. Sakuṇajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.26, ms22J_918, msdiv29"><i>“Akaramhasa te kiccaṃ,</i></a><br>
<a><i>yaṃ balaṃ ahuvamhase;</i></a><br>
<a><i>Migarāja namo tyatthu,</i></a><br>
<a><i>api kiñci labhāmase”.</i></a></p>
<p><a data-ref="sc2, ms22J_919, msdiv30"><i>“Mama lohitabhakkhassa,</i></a><br>
<a><i>niccaṃ luddāni kubbato;</i></a><br>
<a><i>Dantantaragato santo,</i></a><br>
<a><i>taṃ bahuṃ yampi jīvasi”.</i></a></p>
<p><a data-ref="sc3, ms22J_920, msdiv31"><i>“Akataññumakattāraṃ,</i></a><br>
<a><i>katassa appaṭikārakaṃ;</i></a><br>
<a><i>Yasmiṃ kataññutā natthi,</i></a><br>
<a><i>niratthā tassa sevanā.</i></a></p>
<p><a data-ref="sc4, pts-vp-pli3.27, ms22J_921, msdiv32"><i>Yassa sammukhaciṇṇena,</i></a><br>
<a><i>Mittadhammo na labbhati;</i></a><br>
<a data-var="Anusūyamanakkosaṃ → anusuyya … (bj, pts-vp-pli1); anussūya … (sya1ed, sya2ed)"><i>Anusūyamanakkosaṃ,</i></a><br>
<a><i>Saṇikaṃ tamhā apakkame”ti.</i></a></p>
</blockquote>
<p class="endsutta"><a data-var="Sakuṇajātakaṃ → javasakuṇajātakaṃ (bj, sya1ed, sya2ed, pts-vp-pli1)" data-ref="sc5, ms22J_922"><i>Sakuṇajātakaṃ aṭṭhamaṃ.</i></a></p>
</article>
</section>
</div>
</body>
</html>
