<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja393">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>8. Vighāsādajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.311, ms22J_1459, msdiv123"><i>“Susukhaṃ vata jīvanti,</i></a><br>
<a><i>ye janā vighāsādino;</i></a><br>
<a><i>Diṭṭheva dhamme pāsaṃsā,</i></a><br>
<a><i>samparāye ca suggatī”.</i></a></p>
<p><a data-var="Sukassa → suvassa (pts-vp-pli1)" data-ref="sc2, ms22J_1460, msdiv124"><i>“Sukassa bhāsamānassa,</i></a><br>
<a><i>na nisāmetha paṇḍitā;</i></a><br>
<a><i>Idaṃ suṇātha sodariyā,</i></a><br>
<a><i>amhevāyaṃ pasaṃsati”.</i></a></p>
<p><a data-ref="sc3, ms22J_1461, msdiv125"><i>“Nāhaṃ tumhe pasaṃsāmi,</i></a><br>
<a><i>kuṇapādā suṇātha me;</i></a><br>
<a data-var="Ucchiṭṭhabhojino → … bhojanā (mr)"><i>Ucchiṭṭhabhojino tumhe,</i></a><br>
<a><i>na tumhe vighāsādino”.</i></a></p>
<p><a data-ref="sc4, ms22J_1462, msdiv126"><i>“Sattavassā pabbajitā,</i></a><br>
<a data-var="mejjhāraññe → majjharaññe (sya1ed, sya2ed); majjheraññe (mr)"><i>mejjhāraññe sikhaṇḍino;</i></a><br>
<a><i>Vighāseneva yāpentā,</i></a><br>
<a><i>mayañce bhoto gārayhā;</i></a><br>
<a><i>Ke nu bhoto pasaṃsiyā”.</i></a></p>
<p><a data-ref="sc5, ms22J_1463, msdiv127"><i>“Tumhe sīhānaṃ byagghānaṃ,</i></a><br>
<a><i>vāḷānañcāvasiṭṭhakaṃ;</i></a><br>
<a><i>Ucchiṭṭheneva yāpentā,</i></a><br>
<a><i>maññivho vighāsādino.</i></a></p>
<p><a data-ref="sc6, pts-vp-pli3.312, ms22J_1464, msdiv128"><i>Ye brāhmaṇassa samaṇassa,</i></a><br>
<a data-var="aññassa vā → aññassa ca (bj, sya1ed, sya2ed); aññasseva (pts-vp-pli1) | vanibbino → vaṇibbino (bj, sya1ed, sya2ed)"><i>aññassa vā vanibbino;</i></a><br>
<a data-var="Datvāva → datvāna (bj, pts-vp-pli1, mr)"><i>Datvāva sesaṃ bhuñjanti,</i></a><br>
<a><i>te janā vighāsādino”ti.</i></a></p>
</blockquote>
<p class="endsutta"><a data-var="Vighāsādajātakaṃ → vighāsajātakaṃ (bj, pts-vp-pli1)" data-ref="sc7, ms22J_1465"><i>Vighāsādajātakaṃ aṭṭhamaṃ.</i></a></p>
</article>
</section>
</div>
</body>
</html>
