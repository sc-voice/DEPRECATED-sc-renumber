<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja304">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>4. Daddarajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.16, ms22J_898, msdiv13"><i>“Imāni maṃ daddara tāpayanti,</i></a><br>
<a><i>Vācāduruttāni manussaloke;</i></a><br>
<a><i>Maṇḍūkabhakkhā udakantasevī,</i></a><br>
<a><i>Āsīvisaṃ maṃ avisā sapanti”.</i></a></p>
<p><a data-ref="sc2, pts-vp-pli3.17, ms22J_899, msdiv14"><i>“Sakā raṭṭhā pabbājito,</i></a><br>
<a><i>aññaṃ janapadaṃ gato;</i></a><br>
<a><i>Mahantaṃ koṭṭhaṃ kayirātha,</i></a><br>
<a data-var="duruttānaṃ → duruttāni (mr)"><i>duruttānaṃ nidhetave.</i></a></p>
<p><a data-ref="sc3, ms22J_900, msdiv15"><i>Yattha posaṃ na jānanti,</i></a><br>
<a><i>jātiyā vinayena vā;</i></a><br>
<a><i>Na tattha mānaṃ kayirātha,</i></a><br>
<a><i>vasamaññātake jane.</i></a></p>
<p><a data-ref="sc4, ms22J_901, msdiv16"><i>Videsavāsaṃ vasato,</i></a><br>
<a data-var="jātavedasamenapi → jātavedabhayenapi (mr)"><i>jātavedasamenapi;</i></a><br>
<a><i>Khamitabbaṃ sapaññena,</i></a><br>
<a><i>api dāsassa tajjitan”ti.</i></a></p>
</blockquote>
<p class="endsutta"><a data-ref="sc5, ms22J_902"><i>Daddarajātakaṃ catutthaṃ.</i></a></p>
</article>
</section>
</div>
</body>
</html>
