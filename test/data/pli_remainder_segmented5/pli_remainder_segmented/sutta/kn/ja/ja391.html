<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja391">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>6. Vijjādharajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.305, ms22J_1443, msdiv109"><i>“Dubbaṇṇarūpaṃ tuvamariyavaṇṇī,</i></a><br>
<a data-var="Purakkhatvā → purakkhitvā (sya1ed, sya2ed, mr)"><i>Purakkhatvā pañjaliko namassasi;</i></a><br>
<a data-var="udavā → udāhu (sya1ed, sya2ed, mr)"><i>Seyyo nu te so udavā sarikkho,</i></a><br>
<a><i>Nāmaṃ parassattano cāpi brūhi”.</i></a></p>
<p><a data-ref="sc2, ms22J_1444, msdiv110"><i>“Na nāmagottaṃ gaṇhanti rāja,</i></a><br>
<a data-var="Sammaggatānujjugatāna → samaggatānujjugatāna (sya1ed, sya2ed); samuggatānujjugatāna (mr)"><i>Sammaggatānujjugatāna devā;</i></a><br>
<a><i>Ahañca te nāmadheyyaṃ vadāmi,</i></a><br>
<a><i>Sakkohamasmī tidasānamindo”.</i></a></p>
<p><a data-ref="sc3, pts-vp-pli3.306, ms22J_1445, msdiv111"><i>“Yo disvā bhikkhuṃ caraṇūpapannaṃ,</i></a><br>
<a><i>Purakkhatvā pañjaliko namassati;</i></a><br>
<a><i>Pucchāmi taṃ devarājetamatthaṃ,</i></a><br>
<a><i>Ito cuto kiṃ labhate sukhaṃ so”.</i></a></p>
<p><a data-ref="sc4, ms22J_1446, msdiv112"><i>“Yo disvā bhikkhuṃ caraṇūpapannaṃ,</i></a><br>
<a><i>Purakkhatvā pañjaliko namassati;</i></a><br>
<a><i>Diṭṭheva dhamme labhate pasaṃsaṃ,</i></a><br>
<a><i>Saggañca so yāti sarīrabhedā”.</i></a></p>
<p><a data-ref="sc5, ms22J_1447, msdiv113"><i>“Lakkhī vata me udapādi ajja,</i></a><br>
<a><i>Yaṃ vāsavaṃ bhūtapatiddasāma;</i></a><br>
<a><i>Bhikkhuñca disvāna tuvañca sakka,</i></a><br>
<a><i>Kāhāmi puññāni anappakāni”.</i></a></p>
<p><a data-ref="sc6, ms22J_1448, msdiv114"><i>“Addhā have sevitabbā sapaññā,</i></a><br>
<a><i>Bahussutā ye bahuṭhānacintino;</i></a><br>
<a><i>Bhikkhuñca disvāna mamañca rāja,</i></a><br>
<a><i>Karohi puññāni anappakāni”.</i></a></p>
<p><a data-ref="sc7, pts-vp-pli3.307, ms22J_1449, msdiv115"><i>“Akkodhano niccapasannacitto,</i></a><br>
<a><i>Sabbātithīyācayogo bhavitvā;</i></a><br>
<a><i>Nihacca mānaṃ abhivādayissaṃ,</i></a><br>
<a><i>Sutvāna devinda subhāsitānī”ti.</i></a></p>
</blockquote>
<p class="endsutta"><a data-var="Vijjādharajātakaṃ → dhajaviheṭhajātakaṃ (bj, pts-vp-pli1); pabbajitaviheṭhakajātakaṃ (sya1ed, sya2ed)" data-ref="sc8, ms22J_1450"><i>Vijjādharajātakaṃ chaṭṭhaṃ.</i></a></p>
</article>
</section>
</div>
</body>
</html>
