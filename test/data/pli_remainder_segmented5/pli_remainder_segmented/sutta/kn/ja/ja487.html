<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja487">
<article>
<div class="hgroup">
<p class="division"><a><i>Jātaka</i></a></p>
<p><a><i>Pakiṇṇakanipāta</i></a></p>
<p><a><i>Sālikedāravagga</i></a></p>
<h1><a><i>4. Uddālakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.299, ms22J_2612, msdiv62"><i>“Kharājinā jaṭilā paṅkadantā,</i></a><br>
<a data-var="Dummakkharūpā → dummudharūpā (bj, mr); dummukharūpā (pts-vp-pli1) | mantaṃ jappanti → yeme japanti (bj, pts-vp-pli1); ye mantaṃ japanti (sya1ed, sya2ed); ye'me jappanti mante (^ja377#3 [Setaketujātaka])"><i>Dummakkharūpā ye mantaṃ jappanti;</i></a><br>
<a><i>Kaccinnu te mānusake payoge,</i></a><br>
<a><i>Idaṃ vidū parimuttā apāyā”.</i></a></p>
<p><a data-var="karetha → karotha (bj, pts-vp-pli1); kareyya (sya1ed, sya2ed); katvāna (^ja377#4 [Setaketujātaka])" data-ref="sc2, ms22J_2613, msdiv63"><i>“Pāpāni kammāni karetha rāja,</i></a><br>
<a><i>Bahussuto ce na careyya dhammaṃ;</i></a><br>
<a><i>Sahassavedopi na taṃ paṭicca,</i></a><br>
<a data-var="pamucce → pamuñce (sya1ed, sya2ed, pts-vp-pli1)"><i>Dukkhā pamucce caraṇaṃ apatvā”.</i></a></p>
<p><a data-ref="sc3, ms22J_2614, msdiv64"><i>“Sahassavedopi na taṃ paṭicca,</i></a><br>
<a><i>Dukkhā pamucce caraṇaṃ apatvā;</i></a><br>
<a><i>Maññāmi vedā aphalā bhavanti,</i></a><br>
<a><i>Sasaṃyamaṃ caraṇaññeva saccaṃ”.</i></a></p>
<p><a data-ref="sc4, pts-vp-pli4.301, ms22J_2615, msdiv65"><i>“Na heva vedā aphalā bhavanti,</i></a><br>
<a><i>Sasaṃyamaṃ caraṇaññeva saccaṃ;</i></a><br>
<a data-var="Kittiñhi → kittiñca (sya1ed, sya2ed)"><i>Kittiñhi pappoti adhicca vede,</i></a><br>
<a data-var="puṇāti → puṇoti (bj); puṇeti (sya1ed, sya2ed ^ja377#6 [Setaketujātaka]); puneti (pts-vp-pli1)"><i>Santiṃ puṇāti caraṇena danto”.</i></a></p>
<p><a data-ref="sc5, ms22J_2616, msdiv66"><i>“Bhaccā mātā pitā bandhū,</i></a><br>
<a><i>yena jāto sayeva so;</i></a><br>
<a data-var="bhoto → bhoti (mr)"><i>Uddālako ahaṃ bhoto,</i></a><br>
<a data-var="sottiyākulavaṃsako → sotthiyākulavaṃsako (bj, pts-vp-pli1); sotthiyakulavaṃsato (sya1ed, sya2ed)"><i>sottiyākulavaṃsako”.</i></a></p>
<p><a data-ref="sc6, pts-vp-pli4.302, ms22J_2617, msdiv67"><i>“Kathaṃ bho brāhmaṇo hoti,</i></a><br>
<a><i>kathaṃ bhavati kevalī;</i></a><br>
<a><i>Kathañca parinibbānaṃ,</i></a><br>
<a><i>dhammaṭṭho kinti vuccati”.</i></a></p>
<p><a data-ref="sc7, ms22J_2618, msdiv68"><i>“Niraṃkatvā aggimādāya brāhmaṇo,</i></a><br>
<a><i>Āpo siñcaṃ yajaṃ usseti yūpaṃ;</i></a><br>
<a><i>Evaṃkaro brāhmaṇo hoti khemī,</i></a><br>
<a><i>Dhamme ṭhitaṃ tena amāpayiṃsu”.</i></a></p>
<p><a data-ref="sc8, ms22J_2619, msdiv69"><i>“Na suddhi secanenatthi,</i></a><br>
<a><i>nāpi kevalī brāhmaṇo;</i></a><br>
<a><i>Na khantī nāpi soraccaṃ,</i></a><br>
<a><i>nāpi so parinibbuto”.</i></a></p>
<p><a data-var="so → bho (sya1ed, sya2ed, mr)" data-ref="sc9, ms22J_2620, msdiv70"><i>“Kathaṃ so brāhmaṇo hoti,</i></a><br>
<a><i>kathaṃ bhavati kevalī;</i></a><br>
<a><i>Kathañca parinibbānaṃ,</i></a><br>
<a><i>dhammaṭṭho kinti vuccati”.</i></a></p>
<p><a data-ref="sc10, pts-vp-pli4.303, ms22J_2621, msdiv71"><i>“Akhettabandhū amamo nirāso,</i></a><br>
<a><i>Nillobhapāpo bhavalobhakhīṇo;</i></a><br>
<a><i>Evaṃkaro brāhmaṇo hoti khemī,</i></a><br>
<a><i>Dhamme ṭhitaṃ tena amāpayiṃsu”.</i></a></p>
<p><a data-ref="sc11, ms22J_2622, msdiv72"><i>“Khattiyā brāhmaṇā vessā,</i></a><br>
<a><i>suddā caṇḍālapukkusā;</i></a><br>
<a><i>Sabbeva soratā dantā,</i></a><br>
<a><i>sabbeva parinibbutā;</i></a><br>
<a><i>Sabbesaṃ sītibhūtānaṃ,</i></a><br>
<a data-var="seyyotha → seyyova (bj, pts-vp-pli1)"><i>atthi seyyotha pāpiyo”.</i></a></p>
<p><a data-ref="sc12, ms22J_2623, msdiv73"><i>“Khattiyā brāhmaṇā vessā,</i></a><br>
<a><i>suddā caṇḍālapukkusā;</i></a><br>
<a><i>Sabbeva soratā dantā,</i></a><br>
<a><i>sabbeva parinibbutā;</i></a><br>
<a><i>Sabbesaṃ sītibhūtānaṃ,</i></a><br>
<a><i>natthi seyyotha pāpiyo”.</i></a></p>
<p><a data-ref="sc13, ms22J_2624, msdiv74"><i>“Khattiyā brāhmaṇā vessā,</i></a><br>
<a><i>suddā caṇḍālapukkusā;</i></a><br>
<a><i>Sabbeva soratā dantā,</i></a><br>
<a><i>sabbeva parinibbutā.</i></a></p>
<p><a data-ref="sc14, ms22J_2625, msdiv75"><i>Sabbesaṃ sītibhūtānaṃ,</i></a><br>
<a><i>Natthi seyyotha pāpiyo;</i></a><br>
<a data-var="Panatthaṃ → pasatthaṃ (sya1ed, sya2ed); panaṭṭhaṃ (pts-vp-pli1); pasaṭṭhaṃ (mr)"><i>Panatthaṃ carasi brahmaññaṃ,</i></a><br>
<a><i>Sottiyākulavaṃsataṃ”.</i></a></p>
<p><a data-ref="sc15, pts-vp-pli4.304, ms22J_2626, msdiv76"><i>“Nānārattehi vatthehi,</i></a><br>
<a><i>vimānaṃ bhavati chāditaṃ;</i></a><br>
<a><i>Na tesaṃ chāyā vatthānaṃ,</i></a><br>
<a><i>so rāgo anupajjatha.</i></a></p>
<p><a data-var="Evameva → evamevaṃ (pts-vp-pli1)" data-ref="sc16, ms22J_2627, msdiv77"><i>Evameva manussesu,</i></a><br>
<a><i>yadā sujjhanti māṇavā;</i></a><br>
<a data-var="sajātiṃ pamuñcanti → na tesaṃ jātiṃ pucchanti (bj, sya1ed, sya2ed, pts-vp-pli1); na tesaṃ jāti sujjhati (mr)"><i>Te sajātiṃ pamuñcanti,</i></a><br>
<a><i>dhammamaññāya subbatā”ti.</i></a></p>
</blockquote>
<p class="endsutta"><a data-ref="sc17, ms22J_2628"><i>Uddālakajātakaṃ catutthaṃ.</i></a></p>
</article>
</section>
</div>
</body>
</html>
