<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja462">
<article>
<div class="hgroup">
<p class="division"><a><i>Jātaka</i></a></p>
<p><a><i>Ekādasakanipāta</i></a></p>
<p><a><i>Mātuposakavagga</i></a></p>
<h1><a><i>8. Saṃvarajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.134, ms22J_2210, msdiv97"><i>“Jānanto no mahārāja,</i></a><br>
<a><i>tava sīlaṃ janādhipo;</i></a><br>
<a><i>Ime kumāre pūjento,</i></a><br>
<a><i>na taṃ kenaci maññatha.</i></a></p>
<p><a data-ref="sc2, ms22J_2211, msdiv98"><i>Tiṭṭhante no mahārāje,</i></a><br>
<a data-var="adu → ādu (bj, pts-vp-pli1); ādū (sya1ed, sya2ed)"><i>adu deve divaṅgate;</i></a><br>
<a><i>Ñātī taṃ samanuññiṃsu,</i></a><br>
<a><i>sampassaṃ atthamattano.</i></a></p>
<p><a data-ref="sc3, ms22J_2212, msdiv99"><i>Kena saṃvara vattena,</i></a><br>
<a><i>sañjāte abhitiṭṭhasi;</i></a><br>
<a><i>Kena taṃ nātivattanti,</i></a><br>
<a><i>ñātisaṅghā samāgatā”.</i></a></p>
<p><a data-var="Na rājaputta usūyāmi → na rājaputta usuyyāmi (bj, pts-vp-pli1); na rājaputta ussuyyāmi (sya1ed, sya2ed); rājaputta nussuyyāmi (mr)" data-ref="sc4, ms22J_2213, msdiv100"><i>“Na rājaputta usūyāmi,</i></a><br>
<a><i>samaṇānaṃ mahesinaṃ;</i></a><br>
<a><i>Sakkaccaṃ te namassāmi,</i></a><br>
<a><i>pāde vandāmi tādinaṃ.</i></a></p>
<p><a data-ref="sc5, ms22J_2214, msdiv101"><i>Te maṃ dhammaguṇe yuttaṃ,</i></a><br>
<a><i>sussūsamanusūyakaṃ;</i></a><br>
<a data-var="manusāsanti → samanusāsanti (bj); samanussāsanti (sya1ed, sya2ed); samaṇā anusāsanti (pts-vp-pli1)"><i>Samaṇā manusāsanti,</i></a><br>
<a><i>isī dhammaguṇe ratā.</i></a></p>
<p><a data-ref="sc6, ms22J_2215, msdiv102"><i>Tesāhaṃ vacanaṃ sutvā,</i></a><br>
<a><i>samaṇānaṃ mahesinaṃ;</i></a><br>
<a><i>Na kiñci atimaññāmi,</i></a><br>
<a><i>dhamme me nirato mano.</i></a></p>
<p><a data-ref="sc7, ms22J_2216, msdiv103"><i>Hatthārohā anīkaṭṭhā,</i></a><br>
<a><i>rathikā pattikārakā;</i></a><br>
<a data-var="Tesaṃ → tesu (pts-vp-pli1)"><i>Tesaṃ nappaṭibandhāmi,</i></a><br>
<a data-var="niviṭṭhaṃ → nibaddhaṃ (bj, pts-vp-pli1)"><i>niviṭṭhaṃ bhattavetanaṃ.</i></a></p>
<p><a data-ref="sc8, ms22J_2217, msdiv104"><i>Mahāmattā ca me atthi,</i></a><br>
<a><i>mantino paricārakā;</i></a><br>
<a><i>Bārāṇasiṃ voharanti,</i></a><br>
<a><i>bahumaṃsasurodakaṃ.</i></a></p>
<p><a data-ref="sc9, pts-vp-pli4.135, ms22J_2218, msdiv105"><i>Athopi vāṇijā phītā,</i></a><br>
<a><i>nānāraṭṭhehi āgatā;</i></a><br>
<a><i>Tesu me vihitā rakkhā,</i></a><br>
<a><i>evaṃ jānāhuposatha”.</i></a></p>
<p><a data-ref="sc10, ms22J_2219, msdiv106"><i>“Dhammena kira ñātīnaṃ,</i></a><br>
<a><i>rajjaṃ kārehi saṃvara;</i></a><br>
<a data-var="cāsi → cāpi (bj, pts-vp-pli1)"><i>Medhāvī paṇḍito cāsi,</i></a><br>
<a data-var="ñātinaṃ → ñātīnaṃ (bj, sya1ed, sya2ed)"><i>athopi ñātinaṃ hito.</i></a></p>
<p><a data-ref="sc11, ms22J_2220, msdiv107"><i>Taṃ taṃ ñātiparibyūḷhaṃ,</i></a><br>
<a><i>nānāratanamocitaṃ;</i></a><br>
<a><i>Amittā nappasahanti,</i></a><br>
<a><i>indaṃva asurādhipo”ti.</i></a></p>
</blockquote>
<p class="endsutta"><a data-ref="sc12, ms22J_2221"><i>Saṃvarajātakaṃ aṭṭhamaṃ.</i></a></p>
</article>
</section>
</div>
</body>
</html>
