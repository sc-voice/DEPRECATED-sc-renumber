<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja283">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Abbhantaravagga</i></a></p>
<h1><a><i>3. Vaḍḍhakīsūkarajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.407, ms22J_804, msdiv97"><i>“Varaṃ varaṃ tvaṃ nihanaṃ pure cari,</i></a><br>
<a><i>Asmiṃ padese abhibhuyya sūkare;</i></a><br>
<a><i>So dāni eko byapagamma jhāyasi,</i></a><br>
<a><i>Balaṃ nu te byaggha na cajja vijjati”.</i></a></p>
<p><a data-var="sudaṃ → imassutā (sya1ed, sya2ed, mr)" data-ref="sc2, ms22J_805, msdiv98"><i>“Ime sudaṃ yanti disodisaṃ pure,</i></a><br>
<a><i>Bhayaṭṭitā leṇagavesino puthū;</i></a><br>
<a><i>Te dāni saṅgamma vasanti ekato,</i></a><br>
<a data-var="duppasahajjame → duppasahajjime (sya1ed, sya2ed)"><i>Yatthaṭṭhitā duppasahajjame mayā”.</i></a></p>
<p><a data-ref="sc3, pts-vp-pli2.409, ms22J_806, msdiv99"><i>“Namatthu saṃghāna samāgatānaṃ,</i></a><br>
<a><i>Disvā sayaṃ sakhya vadāmi abbhutaṃ;</i></a><br>
<a><i>Byagghaṃ migā yattha jiniṃsu dāṭhino,</i></a><br>
<a><i>Sāmaggiyā dāṭhabalesu muccare”ti.</i></a></p>
</blockquote>
<p class="endsutta"><a data-var="Vaḍḍhakīsūkarajātakaṃ → vaḍḍhakisūkarajātakaṃ (pts-vp-pli1)" data-ref="sc4, ms22J_807"><i>Vaḍḍhakīsūkarajātakaṃ tatiyaṃ.</i></a></p>
</article>
</section>
</div>
</body>
</html>
