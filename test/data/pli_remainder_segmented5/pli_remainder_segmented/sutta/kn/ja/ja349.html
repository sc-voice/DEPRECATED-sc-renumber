<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja349">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Cūḷakuṇālavagga</i></a></p>
<h1><a><i>9. Sandhibhedajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.151, ms22J_1131, msdiv193"><i>“Neva itthīsu sāmaññaṃ,</i></a><br>
<a><i>nāpi bhakkhesu sārathi;</i></a><br>
<a><i>Athassa sandhibhedassa,</i></a><br>
<a><i>passa yāva sucintitaṃ.</i></a></p>
<p><a data-ref="sc2, ms22J_1132, msdiv194"><i>Asi tikkhova maṃsamhi,</i></a><br>
<a><i>pesuññaṃ parivattati;</i></a><br>
<a><i>Yatthūsabhañca sīhañca,</i></a><br>
<a><i>bhakkhayanti migādhamā.</i></a></p>
<p><a data-ref="sc3, ms22J_1133, msdiv195"><i>Imaṃ so sayanaṃ seti,</i></a><br>
<a data-var="yamimaṃ → yayimaṃ (bj, pts-vp-pli1); yimaṃ (mr)"><i>yamimaṃ passasi sārathi;</i></a><br>
<a><i>Yo vācaṃ sandhibhedassa,</i></a><br>
<a><i>pisuṇassa nibodhati.</i></a></p>
<p><a data-ref="sc4, ms22J_1134, msdiv196"><i>Te janā sukhamedhanti,</i></a><br>
<a><i>narā saggagatāriva;</i></a><br>
<a><i>Ye vācaṃ sandhibhedassa,</i></a><br>
<a><i>nāvabodhanti sārathī”ti.</i></a></p>
</blockquote>
<p class="endsutta"><a data-ref="sc5, ms22J_1135"><i>Sandhibhedajātakaṃ navamaṃ.</i></a></p>
</article>
</section>
</div>
</body>
</html>
