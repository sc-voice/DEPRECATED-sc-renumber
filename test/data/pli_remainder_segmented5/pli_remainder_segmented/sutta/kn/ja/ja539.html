<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja539">
<article>
<div class="hgroup">
<p class="division"><a><i>Jātaka</i></a></p>
<p><a><i>Mahānipāta</i></a></p>
<p><a><i>Mūgapakkhavagga</i></a></p>
<h1><a><i>2. Mahājanakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli6.35, ms23J_1438, msdiv123"><i>“Koyaṃ majjhe samuddasmiṃ,</i></a><br>
<a><i>apassaṃ tīramāyuhe;</i></a><br>
<a data-var="Kaṃ → kiṃ (sya1ed, sya2ed, mr)"><i>Kaṃ tvaṃ atthavasaṃ ñatvā,</i></a><br>
<a><i>evaṃ vāyamase bhusaṃ”.</i></a></p>
<p><a data-ref="sc2, ms23J_1439, msdiv124"><i>“Nisamma vattaṃ lokassa,</i></a><br>
<a><i>vāyāmassa ca devate;</i></a><br>
<a><i>Tasmā majjhe samuddasmiṃ,</i></a><br>
<a><i>apassaṃ tīramāyuhe”.</i></a></p>
<p><a data-ref="sc3, ms23J_1440, msdiv125"><i>“Gambhīre appameyyasmiṃ,</i></a><br>
<a><i>tīraṃ yassa na dissati;</i></a><br>
<a><i>Mogho te purisavāyāmo,</i></a><br>
<a><i>appatvāva marissasi”.</i></a></p>
<p><a data-ref="sc4, pts-vp-pli6.36, ms23J_1441, msdiv126"><i>“Anaṇo ñātinaṃ hoti,</i></a><br>
<a data-var="pitunañca → pituno ca (bj, pts-vp-pli1)"><i>devānaṃ pitunañca so;</i></a><br>
<a><i>Karaṃ purisakiccāni,</i></a><br>
<a><i>na ca pacchānutappati”.</i></a></p>
<p><a data-var="Apāraneyyaṃ → apāraṇeyyaṃ (sya1ed, sya2ed, pts-vp-pli1, csp1ed)" data-ref="sc5, ms23J_1442, msdiv127"><i>“Apāraneyyaṃ yaṃ kammaṃ,</i></a><br>
<a><i>Aphalaṃ kilamathuddayaṃ;</i></a><br>
<a><i>Tattha ko vāyamenattho,</i></a><br>
<a data-var="yassābhinippataṃ → yassābhinipphataṃ (sya1ed, sya2ed); yassābhinippatanti (pts-vp-pli1)"><i>Maccu yassābhinippataṃ”.</i></a></p>
<p><a data-var="Apāraneyyamaccantaṃ → apāraṇeyyamaccantaṃ (sya1ed, sya2ed, csp1ed)" data-ref="sc6, ms23J_1443, msdiv128"><i>“Apāraneyyamaccantaṃ,</i></a><br>
<a><i>yo viditvāna devate;</i></a><br>
<a><i>Na rakkhe attano pāṇaṃ,</i></a><br>
<a><i>jaññā so yadi hāpaye.</i></a></p>
<p><a data-ref="sc7, ms23J_1444, msdiv129"><i>Adhippāyaphalaṃ eke,</i></a><br>
<a><i>asmiṃ lokasmi devate;</i></a><br>
<a><i>Payojayanti kammāni,</i></a><br>
<a><i>tāni ijjhanti vā na vā.</i></a></p>
<p><a data-ref="sc8, ms23J_1445, msdiv130"><i>Sandiṭṭhikaṃ kammaphalaṃ,</i></a><br>
<a><i>nanu passasi devate;</i></a><br>
<a><i>Sannā aññe tarāmahaṃ,</i></a><br>
<a><i>tañca passāmi santike.</i></a></p>
<p><a data-ref="sc9, ms23J_1446, msdiv131"><i>So ahaṃ vāyamissāmi,</i></a><br>
<a><i>yathāsatti yathābalaṃ;</i></a><br>
<a><i>Gacchaṃ pāraṃ samuddassa,</i></a><br>
<a data-var="kassaṃ → kāsaṃ (bj, pts-vp-pli1)"><i>kassaṃ purisakāriyaṃ”.</i></a></p>
<p><a data-ref="sc10, pts-vp-pli6.37, ms23J_1447, msdiv132"><i>“Yo tvaṃ evaṃ gate oghe,</i></a><br>
<a><i>appameyye mahaṇṇave;</i></a><br>
<a><i>Dhammavāyāmasampanno,</i></a><br>
<a><i>kammunā nāvasīdasi;</i></a><br>
<a><i>So tvaṃ tattheva gacchāhi,</i></a><br>
<a><i>yattha te nirato mano.</i></a></p>
<p><a dta-var="ime catasso gāthāyo csp1ed, csp2ed potthakesu" data-ref="sc11, ms23J_1448"><i>Suriyuggamane nidhi,</i></a><br>
<a><i>atho oggamane nidhi;</i></a><br>
<a><i>Anto nidhi bahi nidhi,</i></a><br>
<a><i>na anto na bahi nidhi.</i></a></p>
<p><a data-ref="sc12, ms23J_1449"><i>Ārohane mahānidhi,</i></a><br>
<a><i>atho orohane nidhi;</i></a><br>
<a data-var="Catūsu mahāsālesu → caturo mahāsālā (bj); caturo ca mahāsālā (pts-vp-pli1)"><i>Catūsu mahāsālesu,</i></a><br>
<a><i>samantā yojane nidhi.</i></a></p>
<p><a data-ref="sc13, ms23J_1450"><i>Dantaggesu mahānidhi,</i></a><br>
<a data-var="kepuke → kebuke (bj, pts-vp-pli1)"><i>bālaggesu ca kepuke;</i></a><br>
<a><i>Rukkhaggesu mahānidhi,</i></a><br>
<a><i>soḷasete mahānidhī;</i></a><br>
<a><i>Sahassathāmo pallaṅko,</i></a><br>
<a><i>sīvalārādhanena ca.</i></a></p>
<p><a data-var="Āsīsetheva → āsiṃsetheva (bj, sya1ed, sya2ed, pts-vp-pli1)" data-ref="sc14, pts-vp-pli6.43, ms23J_1451, msdiv133"><i>Āsīsetheva puriso,</i></a><br>
<a><i>na nibbindeyya paṇḍito;</i></a><br>
<a><i>Passāmi vohaṃ attānaṃ,</i></a><br>
<a><i>yathā icchiṃ tathā ahu.</i></a></p>
<p><a data-ref="sc15, ms23J_1452, msdiv134"><i>Āsīsetheva puriso,</i></a><br>
<a><i>na nibbindeyya paṇḍito;</i></a><br>
<a><i>Passāmi vohaṃ attānaṃ,</i></a><br>
<a><i>udakā thalamubbhataṃ.</i></a></p>
<p><a data-ref="sc16, ms23J_1453, msdiv135"><i>Vāyametheva puriso,</i></a><br>
<a><i>na nibbindeyya paṇḍito;</i></a><br>
<a><i>Passāmi vohaṃ attānaṃ,</i></a><br>
<a><i>yathā icchiṃ tathā ahu.</i></a></p>
<p><a data-ref="sc17, ms23J_1454, msdiv136"><i>Vāyametheva puriso,</i></a><br>
<a><i>na nibbindeyya paṇḍito;</i></a><br>
<a><i>Passāmi vohaṃ attānaṃ,</i></a><br>
<a><i>udakā thalamubbhataṃ.</i></a></p>
<p><a data-ref="sc18, ms23J_1455, msdiv137"><i>Dukkhūpanītopi naro sapañño,</i></a><br>
<a><i>Āsaṃ na chindeyya sukhāgamāya;</i></a><br>
<a><i>Bahū hi phassā ahitā hitā ca,</i></a><br>
<a data-var="maccumupabbajanti → maccumuppajjanti (sya1ed, sya2ed)"><i>Avitakkitā maccumupabbajanti.</i></a></p>
<p><a data-ref="sc19, ms23J_1456, msdiv138"><i>Acintitampi bhavati,</i></a><br>
<a><i>cintitampi vinassati;</i></a><br>
<a><i>Na hi cintāmayā bhogā,</i></a><br>
<a><i>itthiyā purisassa vā”.</i></a></p>
<p><a data-var="Aporāṇaṃ → apurāṇaṃ (bj, pts-vp-pli1)" data-ref="sc20, pts-vp-pli6.45, ms23J_1457, msdiv139"><i>“Aporāṇaṃ vata bho rājā,</i></a><br>
<a><i>sabbabhummo disampati;</i></a><br>
<a data-var="Nājja nacce → na ca nacce (mr)"><i>Nājja nacce nisāmeti,</i></a><br>
<a><i>na gīte kurute mano.</i></a></p>
<p><a data-var="mige → mage (mr)" data-ref="sc21, ms23J_1458, msdiv140"><i>Na mige napi uyyāne,</i></a><br>
<a><i>napi haṃse udikkhati;</i></a><br>
<a><i>Mūgova tuṇhimāsīno,</i></a><br>
<a><i>na atthamanusāsati”.</i></a></p>
<p><a data-ref="sc22, ms23J_1459, msdiv141"><i>“Sukhakāmā rahosīlā,</i></a><br>
<a data-var="upāratā → upārutā (si); apārutā (sya1ed, sya2ed, mr)"><i>vadhabandhā upāratā;</i></a><br>
<a data-var="Kassa → kesaṃ (bj, pts-vp-pli1)"><i>Kassa nu ajja ārāme,</i></a><br>
<a><i>daharā vuddhā ca acchare.</i></a></p>
<p><a data-ref="sc23, pts-vp-pli6.46, ms23J_1460, msdiv142"><i>Atikkantavanathā dhīrā,</i></a><br>
<a><i>namo tesaṃ mahesinaṃ;</i></a><br>
<a><i>Ye ussukamhi lokamhi,</i></a><br>
<a><i>viharanti manussukā.</i></a></p>
<p><a data-ref="sc24, ms23J_1461, msdiv143"><i>Te chetvā maccuno jālaṃ,</i></a><br>
<a data-var="tataṃ → taṃ taṃ (bj, mr); tantaṃ (sya1ed, sya2ed, pts-vp-pli1)"><i>tataṃ māyāvino daḷaṃ;</i></a><br>
<a data-var="Chinnālayattā → sandālayantā (sya1ed, sya2ed, mr)"><i>Chinnālayattā gacchanti,</i></a><br>
<a data-var="tesaṃ gatimāpaye → tesaṃ gatimāpayeti (pts-vp-pli1); nesaṃ gati pāpaye (mr)"><i>ko tesaṃ gatimāpaye.</i></a></p>
<p><a data-var="mithilaṃ → midhilaṃ (mr)" data-ref="sc25, ms23J_1462, msdiv144"><i>Kadāhaṃ mithilaṃ phītaṃ,</i></a><br>
<a><i>vibhattaṃ bhāgaso mitaṃ;</i></a><br>
<a><i>Pahāya pabbajissāmi,</i></a><br>
<a data-var="kudāssu → kadāssu (bj, pts-vp-pli1); kadā su (sya1ed, sya2ed)"><i>taṃ kudāssu bhavissati.</i></a></p>
<p><a data-ref="sc26, ms23J_1463, msdiv145"><i>Kadāhaṃ mithilaṃ phītaṃ,</i></a><br>
<a><i>visālaṃ sabbatopabhaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc27, ms23J_1464, msdiv146"><i>Kadāhaṃ mithilaṃ phītaṃ,</i></a><br>
<a><i>bahupākāratoraṇaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc28, ms23J_1465, msdiv147"><i>Kadāhaṃ mithilaṃ phītaṃ,</i></a><br>
<a><i>daḷhamaṭṭālakoṭṭhakaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc29, ms23J_1466, msdiv148"><i>Kadāhaṃ mithilaṃ phītaṃ,</i></a><br>
<a><i>suvibhattaṃ mahāpathaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc30, ms23J_1467, msdiv149"><i>Kadāhaṃ mithilaṃ phītaṃ,</i></a><br>
<a><i>suvibhattantarāpaṇaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc31, ms23J_1468, msdiv150"><i>Kadāhaṃ mithilaṃ phītaṃ,</i></a><br>
<a><i>gavassarathapīḷitaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc32, pts-vp-pli6.47, ms23J_1469, msdiv151"><i>Kadāhaṃ mithilaṃ phītaṃ,</i></a><br>
<a><i>ārāmavanamāliniṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc33, ms23J_1470, msdiv152"><i>Kadāhaṃ mithilaṃ phītaṃ,</i></a><br>
<a><i>uyyānavanamāliniṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc34, ms23J_1471, msdiv153"><i>Kadāhaṃ mithilaṃ phītaṃ,</i></a><br>
<a><i>pāsādavanamāliniṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc35, ms23J_1472, msdiv154"><i>Kadāhaṃ mithilaṃ phītaṃ,</i></a><br>
<a><i>tipuraṃ rājabandhuniṃ;</i></a><br>
<a><i>Māpitaṃ somanassena,</i></a><br>
<a><i>vedehena yasassinā;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc36, ms23J_1473, msdiv155"><i>Kadāhaṃ vedehe phīte,</i></a><br>
<a><i>nicite dhammarakkhite;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc37, ms23J_1474, msdiv156"><i>Kadāhaṃ vedehe phīte,</i></a><br>
<a><i>ajeyye dhammarakkhite;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="Kadāhaṃ antepuraṃ → kadā antepuraṃ (pts-vp-pli1)" data-ref="sc38, ms23J_1475, msdiv157"><i>Kadāhaṃ antepuraṃ rammaṃ,</i></a><br>
<a><i>Vibhattaṃ bhāgaso mitaṃ;</i></a><br>
<a><i>Pahāya pabbajissāmi,</i></a><br>
<a><i>Taṃ kudāssu bhavissati.</i></a></p>
<p><a data-ref="sc39, ms23J_1476, msdiv158"><i>Kadāhaṃ antepuraṃ rammaṃ,</i></a><br>
<a><i>sudhāmattikalepanaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc40, ms23J_1477, msdiv159"><i>Kadāhaṃ antepuraṃ rammaṃ,</i></a><br>
<a><i>sucigandhaṃ manoramaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc41, ms23J_1478, msdiv160"><i>Kadāhaṃ kūṭāgāre ca,</i></a><br>
<a><i>vibhatte bhāgaso mite;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc42, ms23J_1479, msdiv161"><i>Kadāhaṃ kūṭāgāre ca,</i></a><br>
<a><i>sudhāmattikalepane;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc43, ms23J_1480, msdiv162"><i>Kadāhaṃ kūṭāgāre ca,</i></a><br>
<a><i>sucigandhe manorame;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc44, ms23J_1481, msdiv163"><i>Kadāhaṃ kūṭāgāre ca,</i></a><br>
<a><i>litte candanaphosite;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="soṇṇapallaṅke → suvaṇṇapallaṅke (bj, sya1ed, sya2ed, pts-vp-pli1)" data-ref="sc45, ms23J_1482, msdiv164"><i>Kadāhaṃ soṇṇapallaṅke,</i></a><br>
<a><i>gonake cittasanthate;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="ayaṃ gāthā pts-vp-pli1ed potthake" data-ref="sc46, ms23J_1483, msdiv165"><i>Kadāhaṃ maṇipallaṅke,</i></a><br>
<a><i>gonake cittasanthate;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc47, ms23J_1484, msdiv166"><i>Kadāhaṃ kappāsakoseyyaṃ,</i></a><br>
<a><i>khomakoṭumbarāni ca;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc48, ms23J_1485, msdiv167"><i>Kadāhaṃ pokkharaṇī rammā,</i></a><br>
<a data-var="cakkavākapakūjitā → cakkavākūpakūjitā (bj, pts-vp-pli1)"><i>cakkavākapakūjitā;</i></a><br>
<a><i>Mandālakehi sañchannā,</i></a><br>
<a><i>padumuppalakehi ca;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc49, ms23J_1486, msdiv168"><i>Kadāhaṃ hatthigumbe ca,</i></a><br>
<a><i>sabbālaṅkārabhūsite;</i></a><br>
<a><i>Suvaṇṇakacche mātaṅge,</i></a><br>
<a><i>hemakappanavāsase.</i></a></p>
<p><a data-ref="sc50, ms23J_1487, msdiv169"><i>Ārūḷhe gāmaṇīyehi,</i></a><br>
<a><i>tomaraṅkusapāṇibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc51, ms23J_1488, msdiv170"><i>Kadāhaṃ assagumbe ca,</i></a><br>
<a><i>sabbālaṅkārabhūsite;</i></a><br>
<a><i>Ājānīyeva jātiyā,</i></a><br>
<a><i>sindhave sīghavāhane.</i></a></p>
<p><a data-ref="sc52, ms23J_1489, msdiv171"><i>Ārūḷhe gāmaṇīyehi,</i></a><br>
<a><i>illiyācāpadhāribhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc53, pts-vp-pli6.48, ms23J_1490, msdiv172"><i>Kadāhaṃ rathaseniyo,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc54, ms23J_1491, msdiv173"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc55, ms23J_1492, msdiv174"><i>Kadāhaṃ sovaṇṇarathe,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc56, ms23J_1493, msdiv175"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc57, ms23J_1494, msdiv176"><i>Kadāhaṃ sajjhurathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc58, ms23J_1495, msdiv177"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc59, ms23J_1496, msdiv178"><i>Kadāhaṃ assarathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc60, ms23J_1497, msdiv179"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc61, ms23J_1498, msdiv180"><i>Kadāhaṃ oṭṭharathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc62, ms23J_1499, msdiv181"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc63, ms23J_1500, msdiv182"><i>Kadāhaṃ goṇarathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc64, ms23J_1501, msdiv183"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc65, ms23J_1502, msdiv184"><i>Kadāhaṃ ajarathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc66, ms23J_1503, msdiv185"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc67, ms23J_1504, msdiv186"><i>Kadāhaṃ meṇḍarathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc68, ms23J_1505, msdiv187"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc69, ms23J_1506, msdiv188"><i>Kadāhaṃ migarathe ca,</i></a><br>
<a><i>sannaddhe ussitaddhaje;</i></a><br>
<a><i>Dīpe athopi veyyagghe,</i></a><br>
<a><i>sabbālaṅkārabhūsite.</i></a></p>
<p><a data-ref="sc70, ms23J_1507, msdiv189"><i>Ārūḷhe gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc71, ms23J_1508, msdiv190"><i>Kadāhaṃ hatthārohe ca,</i></a><br>
<a><i>sabbālaṅkārabhūsite;</i></a><br>
<a><i>Nīlavammadhare sūre,</i></a><br>
<a data-var="tomaraṅkusapāṇine → pāṇino (sya1ed, sya2ed, mr)"><i>tomaraṅkusapāṇine;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="assārohe → assāruhe (bj); assārūhe (pts-vp-pli1) | ca → idaṃ padaṃ bj, pts-vp-pli1 potthakesu natthi," data-ref="sc72, ms23J_1509, msdiv191"><i>Kadāhaṃ assārohe ca,</i></a><br>
<a><i>sabbālaṅkārabhūsite;</i></a><br>
<a><i>Nīlavammadhare sūre,</i></a><br>
<a data-var="illiyācāpadhārine → dhārino (sya1ed, sya2ed, mr)"><i>illiyācāpadhārine;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="rathārohe → rathāruhe (bj)" data-ref="sc73, ms23J_1510, msdiv192"><i>Kadāhaṃ rathārohe ca,</i></a><br>
<a><i>sabbālaṅkārabhūsite;</i></a><br>
<a><i>Nīlavammadhare sūre,</i></a><br>
<a data-var="kalāpine → kalāpino (sya1ed, sya2ed, mr)"><i>cāpahatthe kalāpine;</i></a><br>
<a><i>Pahāya pabbajissāmi,</i></a><br>
<a data-var="bhavissati → ayaṃ gāthā pts-vp-pli1 potthake"><i>taṃ kudāssu bhavissati.</i></a></p>
<p><a data-var="ayaṃ gāthā pts-vp-pli1ed potthake na" data-ref="sc74, pts-vp-pli6.49, ms23J_1511, msdiv193"><i>Kadāhaṃ dhanuggahe ca,</i></a><br>
<a><i>sabbālaṅkārabhūsite;</i></a><br>
<a><i>Nīlavammadhare sūre,</i></a><br>
<a><i>cāpahatthe kalāpine;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc75, ms23J_1512, msdiv194"><i>Kadāhaṃ rājaputte ca,</i></a><br>
<a><i>sabbālaṅkārabhūsite;</i></a><br>
<a><i>Citravammadhare sūre,</i></a><br>
<a><i>kañcanāveḷadhārine;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc76, ms23J_1513, msdiv195"><i>Kadāhaṃ ariyagaṇe ca,</i></a><br>
<a data-var="vatavante → vatthavante (bj, sya1ed, sya2ed, pts-vp-pli1)"><i>vatavante alaṅkate;</i></a><br>
<a><i>Haricandanalittaṅge,</i></a><br>
<a><i>kāsikuttamadhārine;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="ayaṃ gāthā pts-vp-pli1ed potthake na" data-ref="sc77, ms23J_1514, msdiv196"><i>Kadāhaṃ amaccagaṇe ca,</i></a><br>
<a><i>sabbālaṅkārabhūsite;</i></a><br>
<a><i>Pītavammadhare sūre,</i></a><br>
<a data-var="gacchamāline → gacchamālino (sya1ed, sya2ed, mr)"><i>purato gacchamāline;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-var="Kadāhaṃ → kadā (bj, pts-vp-pli1)" data-ref="sc78, ms23J_1515, msdiv197"><i>Kadāhaṃ sattasatā bhariyā,</i></a><br>
<a><i>Sabbālaṅkārabhūsitā;</i></a><br>
<a><i>Pahāya pabbajissāmi,</i></a><br>
<a><i>Taṃ kudāssu bhavissati.</i></a></p>
<p><a data-var="Kadāhaṃ → kadā (bj, pts-vp-pli1)" data-ref="sc79, ms23J_1516, msdiv198"><i>Kadāhaṃ sattasatā bhariyā,</i></a><br>
<a><i>Susaññā tanumajjhimā;</i></a><br>
<a><i>Pahāya pabbajissāmi,</i></a><br>
<a><i>Taṃ kudāssu bhavissati.</i></a></p>
<p><a data-var="Kadāhaṃ → kadā (bj, pts-vp-pli1)" data-ref="sc80, ms23J_1517, msdiv199"><i>Kadāhaṃ sattasatā bhariyā,</i></a><br>
<a><i>Assavā piyabhāṇinī;</i></a><br>
<a><i>Pahāya pabbajissāmi,</i></a><br>
<a><i>Taṃ kudāssu bhavissati.</i></a></p>
<p><a data-var="Kadāhaṃ → kadā (bj, pts-vp-pli1)" data-ref="sc81, ms23J_1518, msdiv200"><i>Kadāhaṃ satapalaṃ kaṃsaṃ,</i></a><br>
<a><i>sovaṇṇaṃ satarājikaṃ;</i></a><br>
<a><i>Pahāya pabbajissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc82, ms23J_1519, msdiv201"><i>Kadāssu maṃ hatthigumbā,</i></a><br>
<a><i>sabbālaṅkārabhūsitā;</i></a><br>
<a><i>Suvaṇṇakacchā mātaṅgā,</i></a><br>
<a><i>hemakappanavāsasā.</i></a></p>
<p><a data-ref="sc83, ms23J_1520, msdiv202"><i>Ārūḷhā gāmaṇīyehi,</i></a><br>
<a><i>tomaraṅkusapāṇibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc84, ms23J_1521, msdiv203"><i>Kadāssu maṃ assagumbā,</i></a><br>
<a><i>sabbālaṅkārabhūsitā;</i></a><br>
<a><i>Ājānīyāva jātiyā,</i></a><br>
<a><i>sindhavā sīghavāhanā.</i></a></p>
<p><a data-ref="sc85, ms23J_1522, msdiv204"><i>Ārūḷhā gāmaṇīyehi,</i></a><br>
<a><i>illiyācāpadhāribhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc86, ms23J_1523, msdiv205"><i>Kadāssu maṃ rathasenī,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc87, ms23J_1524, msdiv206"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-var="soṇṇarathā → suvaṇṇarathā (sya1ed, sya2ed); sovaṇṇarathā (pts-vp-pli1, mr)" data-ref="sc88, ms23J_1525, msdiv207"><i>Kadāssu maṃ soṇṇarathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc89, ms23J_1526, msdiv208"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc90, pts-vp-pli6.50, ms23J_1527, msdiv209"><i>Kadāssu maṃ sajjhurathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc91, ms23J_1528, msdiv210"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc92, ms23J_1529, msdiv211"><i>Kadāssu maṃ assarathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc93, ms23J_1530, msdiv212"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc94, ms23J_1531, msdiv213"><i>Kadāssu maṃ oṭṭharathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc95, ms23J_1532, msdiv214"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc96, ms23J_1533, msdiv215"><i>Kadāssu maṃ goṇarathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc97, ms23J_1534, msdiv216"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc98, ms23J_1535, msdiv217"><i>Kadāssu maṃ ajarathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc99, ms23J_1536, msdiv218"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc100, ms23J_1537, msdiv219"><i>Kadāssu maṃ meṇḍarathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc101, ms23J_1538, msdiv220"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc102, ms23J_1539, msdiv221"><i>Kadāssu maṃ migarathā,</i></a><br>
<a><i>sannaddhā ussitaddhajā;</i></a><br>
<a><i>Dīpā athopi veyyagghā,</i></a><br>
<a><i>sabbālaṅkārabhūsitā.</i></a></p>
<p><a data-ref="sc103, ms23J_1540, msdiv222"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc104, ms23J_1541, msdiv223"><i>Kadāssu maṃ hatthārohā,</i></a><br>
<a><i>sabbālaṅkārabhūsitā;</i></a><br>
<a><i>Nīlavammadharā sūrā,</i></a><br>
<a><i>tomaraṅkusapāṇino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc105, ms23J_1542, msdiv224"><i>Kadāssu maṃ assārohā,</i></a><br>
<a><i>sabbālaṅkārabhūsitā;</i></a><br>
<a><i>Nīlavammadharā sūrā,</i></a><br>
<a><i>illiyācāpadhārino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc106, ms23J_1543, msdiv225"><i>Kadāssu maṃ rathārohā,</i></a><br>
<a><i>sabbālaṅkārabhūsitā;</i></a><br>
<a><i>Nīlavammadharā sūrā,</i></a><br>
<a><i>cāpahatthā kalāpino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc107, ms23J_1544, msdiv226"><i>Kadāssu maṃ dhanuggahā,</i></a><br>
<a><i>sabbālaṅkārabhūsitā;</i></a><br>
<a><i>Nīlavammadharā sūrā,</i></a><br>
<a><i>cāpahatthā kalāpino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc108, ms23J_1545, msdiv227"><i>Kadāssu maṃ rājaputtā,</i></a><br>
<a><i>sabbālaṅkārabhūsitā;</i></a><br>
<a><i>Citravammadharā sūrā,</i></a><br>
<a><i>kañcanāveḷadhārino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc109, ms23J_1546, msdiv228"><i>Kadāssu maṃ ariyagaṇā,</i></a><br>
<a><i>vatavantā alaṅkatā;</i></a><br>
<a><i>Haricandanalittaṅgā,</i></a><br>
<a><i>kāsikuttamadhārino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc110, ms23J_1547, msdiv229"><i>Kadāssu maṃ amaccagaṇā,</i></a><br>
<a><i>sabbālaṅkārabhūsitā;</i></a><br>
<a><i>Pītavammadharā sūrā,</i></a><br>
<a data-var="gacchamālino → gacchamālinī (bj, sya1ed, sya2ed, mr)"><i>purato gacchamālino;</i></a><br>
<a><i>Yantaṃ maṃ nānuyissanti,</i></a><br>
<a><i>taṃ kudāssu bhavissati.</i></a></p>
<p><a data-ref="sc111, ms23J_1548, msdiv230"><i>Kadāssu maṃ sattasatā bhariyā,</i></a><br>
<a><i>Sabbālaṅkārabhūsitā;</i></a><br>
<a><i>Yantaṃ maṃ nānuyissanti,</i></a><br>
<a><i>Taṃ kudāssu bhavissati.</i></a></p>
<p><a data-ref="sc112, pts-vp-pli6.51, ms23J_1549, msdiv231"><i>Kadāssu maṃ sattasatā bhariyā,</i></a><br>
<a><i>Susaññā tanumajjhimā;</i></a><br>
<a><i>Yantaṃ maṃ nānuyissanti,</i></a><br>
<a><i>Taṃ kudāssu bhavissati.</i></a></p>
<p><a data-ref="sc113, ms23J_1550, msdiv232"><i>Kadāssu maṃ sattasatā bhariyā,</i></a><br>
<a><i>Assavā piyabhāṇinī;</i></a><br>
<a><i>Yantaṃ maṃ nānuyissanti,</i></a><br>
<a><i>Taṃ kudāssu bhavissati.</i></a></p>
<p><a data-ref="sc114, ms23J_1551, msdiv233"><i>Kadāhaṃ pattaṃ gahetvāna,</i></a><br>
<a><i>muṇḍo saṅghāṭipāruto;</i></a><br>
<a><i>Piṇḍikāya carissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc115, ms23J_1552, msdiv234"><i>Kadāhaṃ paṃsukūlānaṃ,</i></a><br>
<a data-var="ujjhitānaṃ → ujjhiṭṭhānaṃ (mr)"><i>ujjhitānaṃ mahāpathe;</i></a><br>
<a><i>Saṅghāṭiṃ dhārayissāmi,</i></a><br>
<a><i>taṃ kudāssu bhavissati.</i></a></p>
<p><a data-var="sattāhasammeghe → sattāhaṃ meghe (bj, sya1ed, sya2ed)" data-ref="sc116, ms23J_1553, msdiv235"><i>Kadāhaṃ sattāhasammeghe,</i></a><br>
<a><i>ovaṭṭho allacīvaro;</i></a><br>
<a><i>Piṇḍikāya carissāmi,</i></a><br>
<a><i>taṃ kudāssu bhavissati.</i></a></p>
<p><a data-var="sabbattha gantvā → sabbahaṃ ṭhānaṃ (bj); sabbaṇhaṃ gantvā (sya1ed, sya2ed); sabbāhaṃ ṭhānaṃ (pts-vp-pli1); sabbaṭṭhānaṃ (mr)" data-ref="sc117, ms23J_1554, msdiv236"><i>Kadāhaṃ sabbattha gantvā,</i></a><br>
<a><i>rukkhā rukkhaṃ vanā vanaṃ;</i></a><br>
<a data-var="gamissāmi → viharissāmi (bj, pts-vp-pli1); carissāmi (sya1ed, sya2ed)"><i>Anapekkho gamissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc118, ms23J_1555, msdiv237"><i>Kadāhaṃ giriduggesu,</i></a><br>
<a><i>pahīnabhayabheravo;</i></a><br>
<a data-var="gamissāmi → viharissāmi (bj, pts-vp-pli1)"><i>Adutiyo gamissāmi,</i></a><br>
<a><i>taṃ kudāssu bhavissati.</i></a></p>
<p><a data-var="vīṇaṃva rujjako → vīṇaṃva rujako (bj); vīṇarujjako (sya1ed); vīṇarujjako va (sya2ed); vinaṃ virujako (pts-vp-pli1); vīṇaṃ virujjako (mr)" data-ref="sc119, ms23J_1556, msdiv238"><i>Kadāhaṃ vīṇaṃva rujjako,</i></a><br>
<a><i>sattatantiṃ manoramaṃ;</i></a><br>
<a><i>Cittaṃ ujuṃ karissāmi,</i></a><br>
<a><i>taṃ kudāssu bhavissati.</i></a></p>
<p><a data-ref="sc120, ms23J_1557, msdiv239"><i>Kadāhaṃ rathakārova,</i></a><br>
<a><i>parikantaṃ upāhanaṃ;</i></a><br>
<a data-var="checchaṃ → chetvā (mr)"><i>Kāmasaṃyojane checchaṃ,</i></a><br>
<a><i>ye dibbe ye ca mānuse”.</i></a></p>
<p><a data-ref="sc121, pts-vp-pli6.53, ms23J_1558, msdiv240"><i>Tā ca sattasatā bhariyā,</i></a><br>
<a><i>sabbālaṅkārabhūsitā;</i></a><br>
<a><i>Bāhā paggayha pakkanduṃ,</i></a><br>
<a><i>“kasmā no vijahissasi”.</i></a></p>
<p><a data-ref="sc122, ms23J_1559, msdiv241"><i>Tā ca sattasatā bhariyā,</i></a><br>
<a><i>susaññā tanumajjhimā;</i></a><br>
<a><i>Bāhā paggayha pakkanduṃ,</i></a><br>
<a><i>“kasmā no vijahissasi”.</i></a></p>
<p><a data-ref="sc123, ms23J_1560, msdiv242"><i>Tā ca sattasatā bhariyā,</i></a><br>
<a><i>assavā piyabhāṇinī;</i></a><br>
<a><i>Bāhā paggayha pakkanduṃ,</i></a><br>
<a><i>“kasmā no vijahissasi”.</i></a></p>
<p><a data-ref="sc124, ms23J_1561, msdiv243"><i>Tā ca sattasatā bhariyā,</i></a><br>
<a><i>sabbālaṅkārabhūsitā;</i></a><br>
<a data-var="sampaddavī → sampaddayī (bj); sampadavī (sya1ed, sya2ed)"><i>Hitvā sampaddavī rājā,</i></a><br>
<a><i>pabbajjāya purakkhato.</i></a></p>
<p><a data-ref="sc125, ms23J_1562, msdiv244"><i>Tā ca sattasatā bhariyā,</i></a><br>
<a><i>susaññā tanumajjhimā;</i></a><br>
<a><i>Hitvā sampaddavī rājā,</i></a><br>
<a><i>pabbajjāya purakkhato.</i></a></p>
<p><a data-ref="sc126, ms23J_1563, msdiv245"><i>Tā ca sattasatā bhariyā,</i></a><br>
<a><i>assavā piyabhāṇinī;</i></a><br>
<a><i>Hitvā sampaddavī rājā,</i></a><br>
<a><i>pabbajjāya purakkhato.</i></a></p>
<p><a data-ref="sc127, pts-vp-pli6.54, ms23J_1564, msdiv246"><i>Hitvā satapalaṃ kaṃsaṃ,</i></a><br>
<a><i>sovaṇṇaṃ satarājikaṃ;</i></a><br>
<a><i>Aggahī mattikaṃ pattaṃ,</i></a><br>
<a><i>taṃ dutiyābhisecanaṃ.</i></a></p>
<p><a data-var="Bhesmā → vesmā (bj); bhiṃsā (pts-vp-pli1); bhīsā (mr)" data-ref="sc128, ms23J_1565, msdiv247"><i>“Bhesmā aggisamā jālā,</i></a><br>
<a><i>kosā ḍayhanti bhāgaso;</i></a><br>
<a><i>Rajataṃ jātarūpañca,</i></a><br>
<a><i>muttā veḷuriyā bahū.</i></a></p>
<p><a data-ref="sc129, ms23J_1566, msdiv248"><i>Maṇayo saṅkhamuttā ca,</i></a><br>
<a><i>vatthikaṃ haricandanaṃ;</i></a><br>
<a><i>Ajinaṃ dantabhaṇḍañca,</i></a><br>
<a><i>lohaṃ kāḷāyasaṃ bahū;</i></a><br>
<a><i>Ehi rāja nivattassu,</i></a><br>
<a data-var="vinasā dhanaṃ → vinassā dhanaṃ (sya1ed, sya2ed, mr); vinassā dhananti (pts-vp-pli1)"><i>mā tetaṃ vinasā dhanaṃ”.</i></a></p>
<p><a data-ref="sc130, ms23J_1567, msdiv249"><i>“Susukhaṃ vata jīvāma,</i></a><br>
<a><i>yesaṃ no natthi kiñcanaṃ;</i></a><br>
<a><i>Mithilā dayhamānāya,</i></a><br>
<a><i>na me kiñci adayhatha”.</i></a></p>
<p><a data-ref="sc131, pts-vp-pli6.55, ms23J_1568, msdiv250"><i>“Aṭaviyo samuppannā,</i></a><br>
<a><i>raṭṭhaṃ viddhaṃsayanti taṃ;</i></a><br>
<a><i>Ehi rāja nivattassu,</i></a><br>
<a><i>mā raṭṭhaṃ vinasā idaṃ”.</i></a></p>
<p><a data-ref="sc132, ms23J_1569, msdiv251"><i>“Susukhaṃ vata jīvāma,</i></a><br>
<a><i>yesaṃ no natthi kiñcanaṃ;</i></a><br>
<a><i>Raṭṭhe vilumpamānamhi,</i></a><br>
<a data-var="na → mā (mr)"><i>na me kiñci ahīratha.</i></a></p>
<p><a data-ref="sc133, ms23J_1570, msdiv252"><i>Susukhaṃ vata jīvāma,</i></a><br>
<a><i>yesaṃ no natthi kiñcanaṃ;</i></a><br>
<a><i>Pītibhakkhā bhavissāma,</i></a><br>
<a><i>devā ābhassarā yathā”.</i></a></p>
<p><a data-ref="sc134, pts-vp-pli6.56, ms23J_1571, msdiv253"><i>“Kimheso mahato ghoso,</i></a><br>
<a data-var="gāmeva kīḷiyā → gāme kilīliyā (bj)"><i>kā nu gāmeva kīḷiyā;</i></a><br>
<a data-var="Samaṇa teva → samaṇaññeva (bj, pts-vp-pli1); samaṇa tveva (sya1ed, sya2ed)"><i>Samaṇa teva pucchāma,</i></a><br>
<a><i>kattheso abhisaṭo jano”.</i></a></p>
<p><a data-ref="sc135, ms23J_1572, msdiv254"><i>“Mamaṃ ohāya gacchantaṃ,</i></a><br>
<a><i>ettheso abhisaṭo jano;</i></a><br>
<a><i>Sīmātikkamanaṃ yantaṃ,</i></a><br>
<a><i>munimonassa pattiyā;</i></a><br>
<a><i>Missaṃ nandīhi gacchantaṃ,</i></a><br>
<a><i>kiṃ jānamanupucchasi”.</i></a></p>
<p><a data-var="amaññittha → amaññittho (bj, sya1ed, sya2ed, pts-vp-pli1)" data-ref="sc136, ms23J_1573, msdiv255"><i>“Māssu tiṇṇo amaññittha,</i></a><br>
<a><i>sarīraṃ dhārayaṃ imaṃ;</i></a><br>
<a data-var="Atīraṇeyya yamidaṃ → atīraṇeyyamidaṃ kammaṃ (bj, sya1ed, sya2ed, pts-vp-pli1)"><i>Atīraṇeyya yamidaṃ,</i></a><br>
<a><i>bahū hi paripanthayo”.</i></a></p>
<p><a data-ref="sc137, ms23J_1574, msdiv256"><i>“Ko nu me paripanthassa,</i></a><br>
<a><i>mamaṃ evaṃvihārino;</i></a><br>
<a><i>Yo neva diṭṭhe nādiṭṭhe,</i></a><br>
<a><i>kāmānamabhipatthaye”.</i></a></p>
<p><a data-ref="sc138, ms23J_1575, msdiv257"><i>“Niddā tandī vijambhitā,</i></a><br>
<a><i>aratī bhattasammado;</i></a><br>
<a><i>Āvasanti sarīraṭṭhā,</i></a><br>
<a><i>bahū hi paripanthayo”.</i></a></p>
<p><a data-ref="sc139, pts-vp-pli6.58, ms23J_1576, msdiv258"><i>“Kalyāṇaṃ vata maṃ bhavaṃ,</i></a><br>
<a data-var="brāhmaṇa manusāsati → brāhmaṇamanusāsasi (bj); brāhamaṇa anusāsasi (sya1ed, sya2ed)"><i>brāhmaṇa manusāsati;</i></a><br>
<a data-var="Brāhmaṇa teva → brāhmaṇaṃ yeva (bj); brāhmaṇam eva (pts-vp-pli1)"><i>Brāhmaṇa teva pucchāmi,</i></a><br>
<a><i>ko nu tvamasi mārisa”.</i></a></p>
<p><a data-var="nāmaṃ → nāmena (sya1ed, sya2ed, mr)" data-ref="sc140, ms23J_1577, msdiv259"><i>“Nārado iti me nāmaṃ,</i></a><br>
<a><i>kassapo iti maṃ vidū;</i></a><br>
<a><i>Bhoto sakāsamāgacchiṃ,</i></a><br>
<a><i>sādhu sabbhi samāgamo.</i></a></p>
<p><a data-ref="sc141, ms23J_1578, msdiv260"><i>Tassa te sabbo ānando,</i></a><br>
<a><i>vihāro upavattatu;</i></a><br>
<a data-var="Yaṃ ūnaṃ → yadūnaṃ (bj, sya1ed, sya2ed, pts-vp-pli1)"><i>Yaṃ ūnaṃ taṃ paripūrehi,</i></a><br>
<a><i>khantiyā upasamena ca.</i></a></p>
<p><a data-ref="sc142, ms23J_1579, msdiv261"><i>Pasāraya sannatañca,</i></a><br>
<a data-var="pasāraya → pahāraya (sya1ed, sya2ed, mr)"><i>unnatañca pasāraya;</i></a><br>
<a><i>Kammaṃ vijjañca dhammañca,</i></a><br>
<a><i>sakkatvāna paribbaja.</i></a></p>
<p><a data-ref="sc143, pts-vp-pli6.59, ms23J_1580, msdiv262"><i>Bahū hatthī ca asse ca,</i></a><br>
<a><i>nagare janapadāni ca;</i></a><br>
<a><i>Hitvā janaka pabbajito,</i></a><br>
<a data-var="kapāle → kapalle (bj, pts-vp-pli1)"><i>kapāle ratimajjhagā.</i></a></p>
<p><a data-ref="sc144, ms23J_1581, msdiv263"><i>Kacci nu te jānapadā,</i></a><br>
<a><i>mittāmaccā ca ñātakā;</i></a><br>
<a><i>Dubbhimakaṃsu janaka,</i></a><br>
<a><i>kasmā tetaṃ aruccatha”.</i></a></p>
<p><a data-var="jātucche → jātucca (bj, pts-vp-pli1)" data-ref="sc145, ms23J_1582, msdiv264"><i>“Na migājina jātucche,</i></a><br>
<a><i>ahaṃ kañci kudācanaṃ;</i></a><br>
<a><i>Adhammena jine ñātiṃ,</i></a><br>
<a><i>na cāpi ñātayo mamaṃ.</i></a></p>
<p><a data-ref="sc146, ms23J_1583, msdiv265"><i>Disvāna lokavattantaṃ,</i></a><br>
<a><i>khajjantaṃ kaddamīkataṃ;</i></a><br>
<a><i>Haññare bajjhare cettha,</i></a><br>
<a data-var="sanno → satto (bj)"><i>yattha sanno puthujjano;</i></a><br>
<a><i>Etāhaṃ upamaṃ katvā,</i></a><br>
<a><i>bhikkhakosmi migājina”.</i></a></p>
<p><a data-ref="sc147, pts-vp-pli6.60, ms23J_1584, msdiv266"><i>“Ko nu te bhagavā satthā,</i></a><br>
<a><i>kassetaṃ vacanaṃ suci;</i></a><br>
<a><i>Na hi kappaṃ vā vijjaṃ vā,</i></a><br>
<a><i>paccakkhāya rathesabha;</i></a><br>
<a><i>Samaṇaṃ āhu vattantaṃ,</i></a><br>
<a><i>yathā dukkhassatikkamo.</i></a></p>
<p><a data-ref="sc148, ms23J_1585, msdiv267"><i>Na migājina jātucche,</i></a><br>
<a><i>ahaṃ kañci kudācanaṃ;</i></a><br>
<a><i>Samaṇaṃ brāhmaṇaṃ vāpi,</i></a><br>
<a><i>sakkatvā anupāvisiṃ”.</i></a></p>
<p><a data-ref="sc149, ms23J_1586, msdiv268"><i>“Mahatā cānubhāvena,</i></a><br>
<a><i>gacchanto siriyā jalaṃ;</i></a><br>
<a><i>Gīyamānesu gītesu,</i></a><br>
<a><i>vajjamānesu vaggusu.</i></a></p>
<p><a data-var="Tūriyatāḷasaṅghuṭṭhe → turiyatāḷitasaṃghuṭṭhe (bj, pts-vp-pli1); tūriyatālitasaṅghuṭṭhe (sya1ed, sya2ed)" data-ref="sc150, ms23J_1587, msdiv269"><i>Tūriyatāḷasaṅghuṭṭhe,</i></a><br>
<a><i>Sammatālasamāhite;</i></a><br>
<a><i>Sa migājina maddakkhiṃ,</i></a><br>
<a data-var="Phaliṃ → phalaṃ (bj, pts-vp-pli1, mr)"><i>Phaliṃ ambaṃ tirocchadaṃ;</i></a><br>
<a data-var="Haññamānaṃ → tujjamānaṃ (bj); tudamānaṃ (sya1ed, sya2ed); taddamānaṃ (pts-vp-pli1); hatamānaṃ (mr)"><i>Haññamānaṃ manussehi,</i></a><br>
<a><i>Phalakāmehi jantubhi.</i></a></p>
<p><a data-ref="sc151, ms23J_1588, msdiv270"><i>So khohaṃ taṃ siriṃ hitvā,</i></a><br>
<a><i>orohitvā migājina;</i></a><br>
<a><i>Mūlaṃ ambassupāgacchiṃ,</i></a><br>
<a><i>phalino nipphalassa ca.</i></a></p>
<p><a data-var="Phaliṃ → phalaṃ (bj, pts-vp-pli1, mr)" data-ref="sc152, ms23J_1589, msdiv271"><i>Phaliṃ ambaṃ hataṃ disvā,</i></a><br>
<a><i>viddhaṃstaṃ vinaḷīkataṃ;</i></a><br>
<a data-var="Athekaṃ → athetaṃ (bj, pts-vp-pli1)"><i>Athekaṃ itaraṃ ambaṃ,</i></a><br>
<a><i>nīlobhāsaṃ manoramaṃ.</i></a></p>
<p><a data-var="nūnamhepi → nūna amhe (pts-vp-pli1)" data-ref="sc153, pts-vp-pli6.61, ms23J_1590, msdiv272"><i>Evameva nūnamhepi,</i></a><br>
<a><i>issare bahukaṇṭake;</i></a><br>
<a><i>Amittā no vadhissanti,</i></a><br>
<a><i>yathā ambo phalī hato.</i></a></p>
<p><a data-ref="sc154, ms23J_1591, msdiv273"><i>Ajinamhi haññate dīpi,</i></a><br>
<a><i>nāgo dantehi haññate;</i></a><br>
<a><i>Dhanamhi dhanino hanti,</i></a><br>
<a><i>aniketamasanthavaṃ;</i></a><br>
<a><i>Phalī ambo aphalo ca,</i></a><br>
<a><i>te satthāro ubho mama”.</i></a></p>
<p><a data-var="pabyathito → sabyādhito (sya1ed, sya2ed); pavyadhito (bj, pts-vp-pli1)" data-ref="sc155, ms23J_1592, msdiv274"><i>“Sabbo jano pabyathito,</i></a><br>
<a><i>rājā pabbajito iti;</i></a><br>
<a><i>Hatthārohā anīkaṭṭhā,</i></a><br>
<a><i>rathikā pattikārakā.</i></a></p>
<p><a data-ref="sc156, ms23J_1593, msdiv275"><i>Assāsayitvā janataṃ,</i></a><br>
<a><i>ṭhapayitvā paṭicchadaṃ;</i></a><br>
<a><i>Puttaṃ rajje ṭhapetvāna,</i></a><br>
<a><i>atha pacchā pabbajissasi”.</i></a></p>
<p><a data-ref="sc157, pts-vp-pli6.62, ms23J_1594, msdiv276"><i>“Cattā mayā jānapadā,</i></a><br>
<a><i>mittāmaccā ca ñātakā;</i></a><br>
<a><i>Santi puttā videhānaṃ,</i></a><br>
<a><i>dīghāvu raṭṭhavaḍḍhano;</i></a><br>
<a><i>Te rajjaṃ kārayissanti,</i></a><br>
<a><i>mithilāyaṃ pajāpati.</i></a></p>
<p><a data-ref="sc158, ms23J_1595, msdiv277"><i>Ehi taṃ anusikkhāmi,</i></a><br>
<a><i>yaṃ vākyaṃ mama ruccati;</i></a><br>
<a data-var="kārayasi → kārayantī (bj, sya1ed, sya2ed, pts-vp-pli1)"><i>Rajjaṃ tuvaṃ kārayasi,</i></a><br>
<a><i>pāpaṃ duccaritaṃ bahuṃ;</i></a><br>
<a><i>Kāyena vācā manasā,</i></a><br>
<a data-var="gacchasi → gañchisi (bj, pts-vp-pli1)"><i>yena gacchasi duggatiṃ.</i></a></p>
<p><a data-ref="sc159, ms23J_1596, msdiv278"><i>Paradinnakena paraniṭṭhitena,</i></a><br>
<a><i>Piṇḍena yāpehi sa dhīradhammo”.</i></a></p>
<p><a data-ref="sc160, pts-vp-pli6.63, ms23J_1597, msdiv279"><i>“Yopi catutthe bhattakāle na bhuñje,</i></a><br>
<a data-var="Ajuṭṭhamārīva → ajaddhumāriva (bj, pts-vp-pli1); ajjhuṭṭhamāriva (sya1ed, sya2ed)"><i>Ajuṭṭhamārīva khudāya miyye;</i></a><br>
<a><i>Na tveva piṇḍaṃ luḷitaṃ anariyaṃ,</i></a><br>
<a><i>Kulaputtarūpo sappuriso na seve;</i></a><br>
<a><i>Tayidaṃ na sādhu tayidaṃ na suṭṭhu,</i></a><br>
<a><i>Sunakhucchiṭṭhakaṃ janaka bhuñjase tuvaṃ”.</i></a></p>
<p><a data-ref="sc161, pts-vp-pli6.64, ms23J_1598, msdiv280"><i>“Na cāpi me sīvali so abhakkho,</i></a><br>
<a><i>Yaṃ hoti cattaṃ gihino sunassa vā;</i></a><br>
<a><i>Ye keci bhogā idha dhammaladdhā,</i></a><br>
<a data-var="anavayoti → anavajjāti (bj); anavajjoti (pts-vp-pli1)"><i>Sabbo so bhakkho anavayoti vutto”.</i></a></p>
<p><a data-ref="sc162, ms23J_1599, msdiv281"><i>“Kumārike upaseniye,</i></a><br>
<a><i>Niccaṃ niggaḷamaṇḍite;</i></a><br>
<a><i>Kasmā te eko bhujo janati,</i></a><br>
<a><i>Eko te na janatī bhujo”.</i></a></p>
<p><a data-ref="sc163, ms23J_1600, msdiv282"><i>“Imasmiṃ me samaṇa hatthe,</i></a><br>
<a data-var="dunīvarā → dunīdhurā (bj, pts-vp-pli1)"><i>paṭimukkā dunīvarā;</i></a><br>
<a data-var="Saṅghātā → saṃghaṭṭā (sya1ed, sya2ed, mr)"><i>Saṅghātā jāyate saddo,</i></a><br>
<a><i>dutiyasseva sā gati.</i></a></p>
<p><a data-ref="sc164, ms23J_1601, msdiv283"><i>Imasmiṃ me samaṇa hatthe,</i></a><br>
<a data-var="ekanīvaro → ekanīdhuro (bj, pts-vp-pli1)"><i>paṭimukko ekanīvaro;</i></a><br>
<a><i>So adutiyo na janati,</i></a><br>
<a><i>munibhūtova tiṭṭhati.</i></a></p>
<p><a data-var="Vivādappatto → vivādamanto (pts-vp-pli1)" data-ref="sc165, ms23J_1602, msdiv284"><i>Vivādappatto dutiyo,</i></a><br>
<a><i>keneko vivadissati;</i></a><br>
<a><i>Tassa te saggakāmassa,</i></a><br>
<a><i>ekattamuparocataṃ”.</i></a></p>
<p><a data-var="kathā → gāthā (bj, sya1ed, sya2ed, pts-vp-pli1)" data-ref="sc166, pts-vp-pli6.65, ms23J_1603, msdiv285"><i>“Suṇāsi sīvali kathā,</i></a><br>
<a><i>kumāriyā paveditā;</i></a><br>
<a data-var="Pesiyā → pessiyā (bj); pessikā (pts-vp-pli1)"><i>Pesiyā maṃ garahittho,</i></a><br>
<a><i>dutiyasseva sā gati.</i></a></p>
<p><a data-ref="sc167, ms23J_1604, msdiv286"><i>Ayaṃ dvedhāpatho bhadde,</i></a><br>
<a><i>anuciṇṇo pathāvihi;</i></a><br>
<a><i>Tesaṃ tvaṃ ekaṃ gaṇhāhi,</i></a><br>
<a><i>ahamekaṃ punāparaṃ.</i></a></p>
<p><a data-var="Māvaca → neva (bj, pts-vp-pli1); mā ca (sya1ed, sya2ed, mr)" data-ref="sc168, ms23J_1605, msdiv287"><i>Māvaca maṃ tvaṃ pati meti,</i></a><br>
<a data-var="nāhaṃ → māhaṃ (bj, pts-vp-pli1)"><i>nāhaṃ bhariyāti vā puna”;</i></a><br>
<a><i>Imameva kathayantā,</i></a><br>
<a><i>thūṇaṃ nagarupāgamuṃ.</i></a></p>
<p><a data-ref="sc169, pts-vp-pli6.66, ms23J_1606, msdiv288"><i>Koṭṭhake usukārassa,</i></a><br>
<a><i>bhattakāle upaṭṭhite;</i></a><br>
<a><i>Tatrā ca so usukāro,</i></a><br>
<a data-var="ekaṃ daṇḍaṃ ujuṃ kataṃ → etthantare pāṭho bahūsu"><i>ekaṃ daṇḍaṃ ujuṃ kataṃ;</i></a><br>
<a><i>Ekañca cakkhuṃ niggayha,</i></a><br>
<a><i>jimhamekena pekkhati.</i></a></p>
<p><a data-ref="sc170, ms23J_1607, msdiv289"><i>“Evaṃ no sādhu passasi,</i></a><br>
<a><i>usukāra suṇohi me;</i></a><br>
<a><i>Yadekaṃ cakkhuṃ niggayha,</i></a><br>
<a><i>jimhamekena pekkhasi”.</i></a></p>
<p><a data-ref="sc171, ms23J_1608, msdiv290"><i>“Dvīhi samaṇa cakkhūhi,</i></a><br>
<a><i>Visālaṃ viya khāyati;</i></a><br>
<a data-var="paramaṃ → paraṃ (bj, pts-vp-pli1)"><i>Asampatvā paramaṃ liṅgaṃ,</i></a><br>
<a><i>Nujubhāvāya kappati.</i></a></p>
<p><a data-ref="sc172, ms23J_1609, msdiv291"><i>Ekañca cakkhuṃ niggayha,</i></a><br>
<a><i>jimhamekena pekkhato;</i></a><br>
<a><i>Sampatvā paramaṃ liṅgaṃ,</i></a><br>
<a><i>ujubhāvāya kappati.</i></a></p>
<p><a data-var="Vivādappatto → vivādamatto (pts-vp-pli1)" data-ref="sc173, ms23J_1610, msdiv292"><i>Vivādappatto dutiyo,</i></a><br>
<a><i>keneko vivadissati;</i></a><br>
<a><i>Tassa te saggakāmassa,</i></a><br>
<a><i>ekattamuparocataṃ”.</i></a></p>
<p><a data-var="kathā → gāthā (bj, sya1ed, sya2ed, pts-vp-pli1)" data-ref="sc174, pts-vp-pli6.67, ms23J_1611, msdiv293"><i>“Suṇāsi sīvali kathā,</i></a><br>
<a><i>usukārena veditā;</i></a><br>
<a><i>Pesiyā maṃ garahittho,</i></a><br>
<a><i>dutiyasseva sā gati.</i></a></p>
<p><a data-ref="sc175, ms23J_1612, msdiv294"><i>Ayaṃ dvedhāpatho bhadde,</i></a><br>
<a><i>anuciṇṇo pathāvihi;</i></a><br>
<a><i>Tesaṃ tvaṃ ekaṃ gaṇhāhi,</i></a><br>
<a><i>ahamekaṃ punāparaṃ.</i></a></p>
<p><a data-ref="sc176, ms23J_1613, msdiv295"><i>Māvaca maṃ tvaṃ pati meti,</i></a><br>
<a><i>nāhaṃ bhariyāti vā puna;</i></a><br>
<a><i>Muñjāvesikā pavāḷhā,</i></a><br>
<a><i>ekā vihara sīvalī”ti.</i></a></p>
</blockquote>
<p class="endsutta"><a data-ref="sc177, ms23J_1614"><i>Mahājanakajātakaṃ dutiyaṃ.</i></a></p>
</article>
</section>
</div>
</body>
</html>
