<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja310">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>10. Seyyajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.32, ms22J_928, msdiv37"><i>“Sasamuddapariyāyaṃ,</i></a><br>
<a><i>mahiṃ sāgarakuṇḍalaṃ;</i></a><br>
<a><i>Na icche saha nindāya,</i></a><br>
<a data-var="seyya → sayha (bj, sya1ed, sya2ed, pts-vp-pli1); seyha (^mi5.5.5#1 [Buddhaaviheṭhakapañha])"><i>evaṃ seyya vijānahi.</i></a></p>
<p><a data-ref="sc2, ms22J_929, msdiv38"><i>Dhiratthu taṃ yasalābhaṃ,</i></a><br>
<a><i>dhanalābhañca brāhmaṇa;</i></a><br>
<a><i>Yā vutti vinipātena,</i></a><br>
<a><i>adhammacaraṇena vā.</i></a></p>
<p><a data-ref="sc3, ms22J_930, msdiv39"><i>Api ce pattamādāya,</i></a><br>
<a><i>anagāro paribbaje;</i></a><br>
<a><i>Sāyeva jīvikā seyyo,</i></a><br>
<a><i>yā cādhammena esanā.</i></a></p>
<p><a data-ref="sc4, ms22J_931, msdiv40"><i>Api ce pattamādāya,</i></a><br>
<a><i>anagāro paribbaje;</i></a><br>
<a><i>Aññaṃ ahiṃsayaṃ loke,</i></a><br>
<a><i>api rajjena taṃ varan”ti.</i></a></p>
</blockquote>
<p class="endsutta"><a data-var="Seyyajātakaṃ → sayhajātakaṃ (bj, sya1ed, sya2ed, pts-vp-pli1)" data-ref="sc5, ms22J_932"><i>Seyyajātakaṃ dasamaṃ.</i></a></p>
<p class="endvagga"><a data-var="Kāliṅgavaggo → vivaravaggo (bj, pts-vp-pli1)"><i>Kāliṅgavaggo paṭhamo.</i></a></p>
<p class="uddana-intro"><a data-ref="sc6, ms22J_933"><i>Tassuddānaṃ</i></a></p>
<blockquote class="uddanagatha">
<p><a data-ref="sc7, ms22J_934"><i>Vivarañca adeyya samiddhavaraṃ,</i></a><br>
<a><i>Atha daddara pāpamahātiraho;</i></a><br>
<a><i>Atha koli palāsavarañca kara,</i></a><br>
<a><i>Carimaṃ sasamuddavarena dasāti.</i></a></p>
</blockquote>
</article>
</section>
</div>
</body>
</html>
