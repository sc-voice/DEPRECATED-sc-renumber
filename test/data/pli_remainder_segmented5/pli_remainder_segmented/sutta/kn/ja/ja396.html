<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja396">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>1. Kukkujātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.318, ms22J_1485, msdiv1"><i>“Diyaḍḍhakukkū udayena kaṇṇikā,</i></a><br>
<a><i>Vidatthiyo aṭṭha parikkhipanti naṃ;</i></a><br>
<a data-var="siṃsapā → sasiṃsapā (bj, pts-vp-pli1); sā sīsapā (sya1ed, sya2ed); yā siṃsapā (si -nissya)"><i>Sā siṃsapā sāramayā apheggukā,</i></a><br>
<a data-var="upparito → uparito (bj, sya1ed, sya2ed, pts-vp-pli1)"><i>Kuhiṃ ṭhitā upparito na dhaṃsati”.</i></a></p>
<p><a data-ref="sc2, ms22J_1486, msdiv2"><i>“Yā tiṃsati sāramayā anujjukā,</i></a><br>
<a data-var="Parikiriya → pakiriyā (mr) | samaṃ ṭhitā → samaṭṭhitā (bj, sya1ed, sya2ed)"><i>Parikiriya gopānasiyo samaṃ ṭhitā;</i></a><br>
<a data-var="Tāhi susaṅgahitā balasā pīḷitā → tā saṅgahitā balasā ca pīḷitā (bj); tāhi susaṅgahitā balasā ca pīḷitā (sya1ed, sya2ed); tāhi saṅgahītā balasā papīḷitā (pts-vp-pli1)"><i>Tāhi susaṅgahitā balasā pīḷitā,</i></a><br>
<a><i>Samaṃ ṭhitā upparito na dhaṃsati.</i></a></p>
<p><a data-ref="sc3, ms22J_1487, msdiv3"><i>Evampi mittehi daḷhehi paṇḍito,</i></a><br>
<a><i>Abhejjarūpehi sucīhi mantibhi;</i></a><br>
<a><i>Susaṅgahīto siriyā na dhaṃsati,</i></a><br>
<a><i>Gopānasī bhāravahāva kaṇṇikā.</i></a></p>
<p><a data-ref="sc4, pts-vp-pli3.319, ms22J_1488, msdiv4"><i>Kharattacaṃ bellaṃ yathāpi satthavā,</i></a><br>
<a><i>Anāmasantopi karoti tittakaṃ;</i></a><br>
<a><i>Samāharaṃ sāduṃ karoti patthiva,</i></a><br>
<a data-var="tanubandhamuddharaṃ → tanuvaṭṭamuddharaṃ (bj, pts-vp-pli1)"><i>Asāduṃ kayirā tanubandhamuddharaṃ.</i></a></p>
<p><a data-ref="sc5, ms22J_1489, msdiv5"><i>Evampi gāmanigamesu paṇḍito,</i></a><br>
<a><i>Asāhasaṃ rājadhanāni saṃgharaṃ;</i></a><br>
<a><i>Dhammānuvattī paṭipajjamāno,</i></a><br>
<a><i>Sa phāti kayirā aviheṭhayaṃ paraṃ.</i></a></p>
<p><a data-ref="sc6, pts-vp-pli3.320, ms22J_1490, msdiv6"><i>Odātamūlaṃ sucivārisambhavaṃ,</i></a><br>
<a><i>Jātaṃ yathā pokkharaṇīsu ambujaṃ;</i></a><br>
<a><i>Padumaṃ yathā agginikāsiphālimaṃ,</i></a><br>
<a><i>Na kaddamo na rajo na vāri limpati.</i></a></p>
<p><a data-ref="sc7, ms22J_1491, msdiv7"><i>Evampi vohārasuciṃ asāhasaṃ,</i></a><br>
<a><i>Visuddhakammantamapetapāpakaṃ;</i></a><br>
<a><i>Na limpati kammakilesa tādiso,</i></a><br>
<a><i>Jātaṃ yathā pokkharaṇīsu ambujan”ti.</i></a></p>
</blockquote>
<p class="endsutta"><a data-ref="sc8, ms22J_1492"><i>Kukkujātakaṃ paṭhamaṃ.</i></a></p>
</article>
</section>
</div>
</body>
</html>
