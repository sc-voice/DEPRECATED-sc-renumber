<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja363">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>3. Hirijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.196, ms22J_1229, msdiv70"><i>“Hiriṃ tarantaṃ vijigucchamānaṃ,</i></a><br>
<a><i>Tavāhamasmī iti bhāsamānaṃ;</i></a><br>
<a><i>Seyyāni kammāni anādiyantaṃ,</i></a><br>
<a><i>Neso mamanti iti naṃ vijaññā.</i></a></p>
<p><a data-ref="sc2, ms22J_1230, msdiv71"><i>Yañhi kayirā tañhi vade,</i></a><br>
<a><i>yaṃ na kayirā na taṃ vade;</i></a><br>
<a><i>Akarontaṃ bhāsamānaṃ,</i></a><br>
<a><i>parijānanti paṇḍitā.</i></a></p>
<p><a data-ref="sc3, ms22J_1231, msdiv72"><i>Na so mitto yo sadā appamatto,</i></a><br>
<a><i>Bhedāsaṅkī randhamevānupassī;</i></a><br>
<a><i>Yasmiñca setī urasīva putto,</i></a><br>
<a><i>Sa ve mitto yo abhejjo parehi.</i></a></p>
<p><a data-ref="sc4, ms22J_1232, msdiv73"><i>Pāmojjakaraṇaṃ ṭhānaṃ,</i></a><br>
<a><i>pasaṃsāvahanaṃ sukhaṃ;</i></a><br>
<a><i>Phalānisaṃso bhāveti,</i></a><br>
<a><i>vahanto porisaṃ dhuraṃ.</i></a></p>
<p><a data-ref="sc5, ms22J_1233, msdiv74"><i>Pavivekarasaṃ pitvā,</i></a><br>
<a><i>rasaṃ upasamassa ca;</i></a><br>
<a><i>Niddaro hoti nippāpo,</i></a><br>
<a><i>dhammappītirasaṃ pivan”ti.</i></a></p>
</blockquote>
<p class="endsutta"><a data-ref="sc6, ms22J_1234"><i>Hirijātakaṃ tatiyaṃ.</i></a></p>
</article>
</section>
</div>
</body>
</html>
