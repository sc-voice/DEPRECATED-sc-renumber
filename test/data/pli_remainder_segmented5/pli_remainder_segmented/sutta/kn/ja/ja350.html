<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja350">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Cūḷakuṇālavagga</i></a></p>
<h1><a><i>10. Devatāpañhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.152, ms22J_1136, msdiv197"><i>“Hanti hatthehi pādehi,</i></a><br>
<a><i>mukhañca parisumbhati;</i></a><br>
<a><i>Sa ve rāja piyo hoti,</i></a><br>
<a data-var="tvābhipassasi → mabhipassasi (bj)"><i>kaṃ tena tvābhipassasi”.</i></a></p>
<p><a data-ref="sc2, ms22J_1137, msdiv198"><i>“Akkosati yathākāmaṃ,</i></a><br>
<a><i>āgamañcassa icchati;</i></a><br>
<a><i>Sa ve rāja piyo hoti,</i></a><br>
<a><i>kaṃ tena tvābhipassasi”.</i></a></p>
<p><a data-ref="sc3, ms22J_1138, msdiv199"><i>“Abbhakkhāti abhūtena,</i></a><br>
<a><i>alikenābhisāraye;</i></a><br>
<a><i>Sa ve rāja piyo hoti,</i></a><br>
<a><i>kaṃ tena tvābhipassasi”.</i></a></p>
<p><a data-ref="sc4, ms22J_1139, msdiv200"><i>“Haraṃ annañca pānañca,</i></a><br>
<a><i>Vatthasenāsanāni ca;</i></a><br>
<a><i>Aññadatthuharā santā,</i></a><br>
<a><i>Te ve rāja piyā honti;</i></a><br>
<a><i>Kaṃ tena tvābhipassasī”ti. (701)</i></a></p>
</blockquote>
<p class="endsutta"><a data-ref="sc5, ms22J_1140"><i>Devatāpañhajātakaṃ dasamaṃ.</i></a></p>
<p class="endvagga"><a data-var="Cūḷakuṇālavaggo → cullakuṇālavaggo (sya1ed, sya2ed)"><i>Cūḷakuṇālavaggo pañcamo.</i></a></p>
<p class="uddana-intro"><a data-ref="sc6, ms22J_1141"><i>Tassuddānaṃ</i></a></p>
<blockquote class="uddanagatha">
<p><a data-ref="sc7, ms22J_1142"><i>Narānaṃ asakkhivasimhavaro,</i></a><br>
<a><i>Nīliyamaggivarañca puna;</i></a><br>
<a><i>Puna rasāyasakūṭavaro,</i></a><br>
<a><i>Tathārañña sārathi hanti dasāti.</i></a></p>
</blockquote>
<p class="uddana-intro"><a data-ref="sc8, ms22J_1143"><i>Atha vagguddānaṃ</i></a></p>
<blockquote class="uddanagatha">
<p><a data-var="Kāliṅgaṃ → vivaraṃ (bahūsu)" data-ref="sc9, ms22J_1144"><i>Kāliṅgaṃ pucimandañca,</i></a><br>
<a data-var="kuṭidūsaka kokilā → kuṭidūsaṃ bahubhāṇakaṃ (bahūsu)"><i>kuṭidūsaka kokilā;</i></a><br>
<a><i>Cūḷakuṇālavaggo so,</i></a><br>
<a><i>pañcamo suppakāsitoti.</i></a></p>
</blockquote>
<p class="endsection"><a data-ref="sc10, ms22J_1145"><i>Catukkanipātaṃ niṭṭhitaṃ.</i></a></p>
</article>
</section>
</div>
</body>
</html>
