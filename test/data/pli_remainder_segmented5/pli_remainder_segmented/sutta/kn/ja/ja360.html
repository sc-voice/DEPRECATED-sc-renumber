<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja360">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Maṇikuṇḍalavagga</i></a></p>
<h1><a><i>10. Suyonandījātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.189, ms22J_1209, msdiv55"><i>“Vāti gandho timirānaṃ,</i></a><br>
<a data-var="ca → va (sya1ed, sya2ed, pts-vp-pli1)"><i>kusamuddo ca ghosavā;</i></a><br>
<a data-var="suyonandī → ito hi susandhī (bj, sya1ed, sya2ed); itopi sussondī (pts-vp-pli1)"><i>Dūre ito suyonandī,</i></a><br>
<a><i>tamba kāmā tudanti maṃ”.</i></a></p>
<p><a data-ref="sc2, ms22J_1210, msdiv56"><i>“Kathaṃ samuddamatari,</i></a><br>
<a data-var="sedumaṃ → serumaṃ (bj, sya1ed, sya2ed, pts-vp-pli1)"><i>Kathaṃ addakkhi sedumaṃ;</i></a><br>
<a><i>Kathaṃ tassā ca tuyhañca,</i></a><br>
<a data-var="saggasamāgamo → aggasamāgamo (sya1ed, sya2ed)"><i>Ahu saggasamāgamo”.</i></a></p>
<p><a data-var="Kurukacchā → bharukacchā (bj, sya1ed, sya2ed); bharukaccha (pts-vp-pli1)" data-ref="sc3, pts-vp-pli3.190, ms22J_1211, msdiv57"><i>“Kurukacchā payātānaṃ,</i></a><br>
<a><i>vāṇijānaṃ dhanesinaṃ;</i></a><br>
<a data-var="Makarehi abhidā → makarehambhidā (bj); maṅkarehi bhidā (sya1ed, sya2ed); makarehi bhinnā (pts-vp-pli1)"><i>Makarehi abhidā nāvā,</i></a><br>
<a><i>phalakenāhamaplaviṃ.</i></a></p>
<p><a data-ref="sc4, ms22J_1212, msdiv58"><i>Sā maṃ saṇhena mudunā,</i></a><br>
<a><i>niccaṃ candanagandhinī;</i></a><br>
<a data-var="Aṅgena → aṅkena (bj, pts-vp-pli1, mr)"><i>Aṅgena uddharī bhaddā,</i></a><br>
<a><i>mātā puttaṃva orasaṃ.</i></a></p>
<p><a data-ref="sc5, ms22J_1213, msdiv59"><i>Sā maṃ annena pānena,</i></a><br>
<a><i>vatthena sayanena ca;</i></a><br>
<a><i>Attanāpi ca mandakkhī,</i></a><br>
<a><i>evaṃ tamba vijānahī”ti.</i></a></p>
</blockquote>
<p class="endsutta"><a data-var="Suyonandījātakaṃ → susandhijātakaṃ (bj); susandhījātakaṃ (sya1ed, sya2ed); sussondijātakaṃ (pts-vp-pli1)" data-ref="sc6, ms22J_1214"><i>Suyonandījātakaṃ dasamaṃ.</i></a></p>
<p class="endvagga"><a><i>Maṇikuṇḍalavaggo paṭhamo.</i></a></p>
<p class="uddana-intro"><a data-ref="sc7, ms22J_1215"><i>Tassuddānaṃ</i></a></p>
<blockquote class="uddanagatha">
<p><a data-ref="sc8, ms22J_1216"><i>Atha jinavaro haritaṃ tiṇako,</i></a><br>
<a><i>Atha bhinnaplavo uragova ghaṭo;</i></a><br>
<a><i>Dariyā puna kuñjara bhūnahatā,</i></a><br>
<a><i>Migamuttamasaggavarena dasāti.</i></a></p>
</blockquote>
</article>
</section>
</div>
</body>
</html>
