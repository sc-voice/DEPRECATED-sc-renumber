<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja410">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>5. Somadattajātaka</i></a></h1>
</div>
<blockquote class="gatha">
<p><a data-var="paccuḍḍeti → paccudeti (bj, sya1ed, sya2ed, pts-vp-pli1); paccuṭṭheti (mr)" data-ref="sc1, pts-vp-pli3.389, ms22J_1605, msdiv105"><i>“Yo maṃ pure paccuḍḍeti,</i></a><br>
<a><i>araññe dūramāyato;</i></a><br>
<a><i>So na dissati mātaṅgo,</i></a><br>
<a><i>somadatto kuhiṃ gato.</i></a></p>
<p><a data-ref="sc2, ms22J_1606, msdiv106"><i>Ayaṃ vā so mato seti,</i></a><br>
<a data-var="allasiṅgaṃva vacchito → allapiṅkaṃva chijjito (bj, pts-vp-pli1); allapītaṃva vicchito (sya1ed); allapitaṃva vicchito (sya2ed)"><i>allasiṅgaṃva vacchito;</i></a><br>
<a><i>Bhumyā nipatito seti,</i></a><br>
<a><i>amarā vata kuñjaro”.</i></a></p>
<p><a data-ref="sc3, ms22J_1607, msdiv107"><i>“Anagāriyupetassa,</i></a><br>
<a><i>vippamuttassa te sato;</i></a><br>
<a><i>Samaṇassa na taṃ sādhu,</i></a><br>
<a><i>yaṃ petamanusocasi”.</i></a></p>
<p><a data-ref="sc4, ms22J_1608, msdiv108"><i>“Saṃvāsena have sakka,</i></a><br>
<a><i>manussassa migassa vā;</i></a><br>
<a><i>Hadaye jāyate pemaṃ,</i></a><br>
<a><i>taṃ na sakkā asocituṃ”.</i></a></p>
<p><a data-ref="sc5, ms22J_1609, msdiv109"><i>“Mataṃ marissaṃ rodanti,</i></a><br>
<a><i>ye rudanti lapanti ca;</i></a><br>
<a><i>Tasmā tvaṃ isi mā rodi,</i></a><br>
<a><i>roditaṃ moghamāhu santo.</i></a></p>
<p><a data-ref="sc6, ms22J_1610, msdiv110"><i>Kanditena have brahme,</i></a><br>
<a><i>mato peto samuṭṭhahe;</i></a><br>
<a><i>Sabbe saṅgamma rodāma,</i></a><br>
<a><i>aññamaññassa ñātake”.</i></a></p>
<p><a data-ref="sc7, ms22J_1611, msdiv111"><i>“Ādittaṃ vata maṃ santaṃ,</i></a><br>
<a><i>ghatasittaṃva pāvakaṃ;</i></a><br>
<a><i>Vārinā viya osiñcaṃ,</i></a><br>
<a><i>sabbaṃ nibbāpaye daraṃ.</i></a></p>
<p><a data-ref="sc8, ms22J_1612, msdiv112"><i>Abbahī vata me sallaṃ,</i></a><br>
<a><i>yamāsi hadayassitaṃ;</i></a><br>
<a><i>Yo me sokaparetassa,</i></a><br>
<a><i>puttasokaṃ apānudi.</i></a></p>
<p><a data-ref="sc9, pts-vp-pli3.391, ms22J_1613, msdiv113"><i>Sohaṃ abbūḷhasallosmi,</i></a><br>
<a><i>vītasoko anāvilo;</i></a><br>
<a><i>Na socāmi na rodāmi,</i></a><br>
<a><i>tava sutvāna vāsavā”ti.</i></a></p>
</blockquote>
<p class="endsutta"><a data-ref="sc10, ms22J_1614"><i>Somadattajātakaṃ pañcamaṃ.</i></a></p>
</article>
</section>
</div>
</body>
</html>
