<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja334">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kokilavagga</i></a></p>
<h1><a><i>4. Rājovādajātaka</i></a></h1>
</div>
<blockquote class="gatha">
<p><a data-var="Gavañce → gunnañce (^an4.70#1 [70. Adhammikasutta]; ^ne6#4 [Sāsanapaṭṭhāna], ^ne6#56 [Sāsanapaṭṭhāna])" data-ref="sc1, ms22J_1054, msdiv133"><i>“Gavañce taramānānaṃ,</i></a><br>
<a><i>jimhaṃ gacchati puṅgavo;</i></a><br>
<a data-var="Sabbā tā jimhaṃ gacchanti → sabbā gāvī jimhaṃ yanti (sya1ed, sya2ed)"><i>Sabbā tā jimhaṃ gacchanti,</i></a><br>
<a><i>nette jimhaṃ gate sati.</i></a></p>
<p><a data-ref="sc2, ms22J_1055, msdiv134"><i>Evameva manussesu,</i></a><br>
<a><i>yo hoti seṭṭhasammato;</i></a><br>
<a><i>So ce adhammaṃ carati,</i></a><br>
<a><i>pageva itarā pajā;</i></a><br>
<a><i>Sabbaṃ raṭṭhaṃ dukhaṃ seti,</i></a><br>
<a><i>rājā ce hoti adhammiko.</i></a></p>
<p><a data-ref="sc3, ms22J_1056, msdiv135"><i>Gavañce taramānānaṃ,</i></a><br>
<a><i>ujuṃ gacchati puṅgavo;</i></a><br>
<a data-var="Sabbā gāvī ujuṃ yanti → sabbā tā ujuṃ gacchanti (bj, pts-vp-pli1 ^an4.70#1 [70. Adhammikasutta])"><i>Sabbā gāvī ujuṃ yanti,</i></a><br>
<a><i>nette ujuṃ gate sati.</i></a></p>
<p><a data-ref="sc4, ms22J_1057, msdiv136"><i>Evameva manussesu,</i></a><br>
<a><i>yo hoti seṭṭhasammato;</i></a><br>
<a><i>So sace dhammaṃ carati,</i></a><br>
<a><i>pageva itarā pajā;</i></a><br>
<a><i>Sabbaṃ raṭṭhaṃ sukhaṃ seti,</i></a><br>
<a><i>rājā ce hoti dhammiko”ti.</i></a></p>
</blockquote>
<p class="endsutta"><a data-ref="sc5, ms22J_1058"><i>Rājovādajātakaṃ catutthaṃ.</i></a></p>
</article>
</section>
</div>
</body>
</html>
