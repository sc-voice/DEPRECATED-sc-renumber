<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja492">
<article>
<div class="hgroup">
<p class="division"><a><i>Jātaka</i></a></p>
<p><a><i>Pakiṇṇakanipāta</i></a></p>
<p><a><i>Sālikedāravagga</i></a></p>
<h1><a><i>9. Tacchasūkarajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.344, ms22J_2715, msdiv160"><i>“Yadesamānā vicarimha,</i></a><br>
<a><i>pabbatāni vanāni ca;</i></a><br>
<a data-var="vicariṃ → vipule (sya1ed, sya2ed, mr)"><i>Anvesaṃ vicariṃ ñātī,</i></a><br>
<a><i>teme adhigatā mayā.</i></a></p>
<p><a data-ref="sc2, ms22J_2716, msdiv161"><i>Bahuñcidaṃ mūlaphalaṃ,</i></a><br>
<a><i>bhakkho cāyaṃ anappako;</i></a><br>
<a data-var="girīnajjo → giri nadiyo (bj, pts-vp-pli1); girinajjo (sya1ed, sya2ed)"><i>Rammā cimā girīnajjo,</i></a><br>
<a><i>phāsuvāso bhavissati.</i></a></p>
<p><a data-ref="sc3, ms22J_2717, msdiv162"><i>Idhevāhaṃ vasissāmi,</i></a><br>
<a><i>saha sabbehi ñātibhi;</i></a><br>
<a><i>Appossukko nirāsaṅkī,</i></a><br>
<a><i>asoko akutobhayo”.</i></a></p>
<p><a data-var="Aññampi → aññaṃ hi (bj, pts-vp-pli1); aññañhi (sya1ed, sya2ed)" data-ref="sc4, ms22J_2718, msdiv163"><i>“Aññampi leṇaṃ pariyesa,</i></a><br>
<a><i>sattu no idha vijjati;</i></a><br>
<a><i>So taccha sūkare hanti,</i></a><br>
<a><i>idhāgantvā varaṃ varaṃ”.</i></a></p>
<p><a data-var="numhākaṃ → ko namhākaṃ (bj, pts-vp-pli1)" data-ref="sc5, ms22J_2719, msdiv164"><i>“Ko numhākaṃ idha sattu,</i></a><br>
<a><i>ko ñātī susamāgate;</i></a><br>
<a data-var="Duppadhaṃse → appadhaṃse (bj, pts-vp-pli1)"><i>Duppadhaṃse padhaṃseti,</i></a><br>
<a><i>taṃ me akkhātha pucchitā”.</i></a></p>
<p><a data-ref="sc6, pts-vp-pli4.345, ms22J_2720, msdiv165"><i>“Uddhaggarājī migarājā,</i></a><br>
<a><i>balī dāṭhāvudho migo;</i></a><br>
<a><i>So taccha sūkare hanti,</i></a><br>
<a><i>idhāgantvā varaṃ varaṃ”.</i></a></p>
<p><a data-var="na vijjanti → nu vijjanti (mr)" data-ref="sc7, ms22J_2721, msdiv166"><i>“Na no dāṭhā na vijjanti,</i></a><br>
<a><i>balaṃ kāye samohitaṃ;</i></a><br>
<a><i>Sabbe samaggā hutvāna,</i></a><br>
<a><i>vasaṃ kāhāma ekakaṃ”.</i></a></p>
<p><a data-ref="sc8, ms22J_2722, msdiv167"><i>“Hadayaṅgamaṃ kaṇṇasukhaṃ,</i></a><br>
<a><i>Vācaṃ bhāsasi tacchaka;</i></a><br>
<a><i>Yopi yuddhe palāyeyya,</i></a><br>
<a><i>Tampi pacchā hanāmase”.</i></a></p>
<p><a data-ref="sc9, pts-vp-pli4.346, ms22J_2723, msdiv168"><i>“Pāṇātipātā virato nu ajja,</i></a><br>
<a><i>Abhayaṃ nu te sabbabhūtesu dinnaṃ;</i></a><br>
<a data-var="migavadhāya → miga viriyaṃ (bj, pts-vp-pli1); migaviriya (sya1ed, sya2ed)"><i>Dāṭhā nu te migavadhāya na santi,</i></a><br>
<a><i>Yo saṃghapatto kapaṇova jhāyasi”.</i></a></p>
<p><a data-ref="sc10, ms22J_2724, msdiv169"><i>“Na me dāṭhā na vijjanti,</i></a><br>
<a><i>Balaṃ kāye samohitaṃ;</i></a><br>
<a><i>Ñātī ca disvāna sāmaggī ekato,</i></a><br>
<a><i>Tasmā ca jhāyāmi vanamhi ekako.</i></a></p>
<p><a data-ref="sc11, ms22J_2725, msdiv170"><i>Imassudaṃ yanti disodisaṃ pure,</i></a><br>
<a><i>Bhayaṭṭitā leṇagavesino puthu;</i></a><br>
<a><i>Te dāni saṅgamma vasanti ekato,</i></a><br>
<a><i>Yatthaṭṭhitā duppasahajja te mayā.</i></a></p>
<p><a data-ref="sc12, pts-vp-pli4.347, ms22J_2726, msdiv171"><i>Pariṇāyakasampannā,</i></a><br>
<a><i>sahitā ekavādino;</i></a><br>
<a><i>Te maṃ samaggā hiṃseyyuṃ,</i></a><br>
<a data-var="patthaye → apatthave (pts-vp-pli1)"><i>tasmā nesaṃ na patthaye”.</i></a></p>
<p><a data-ref="sc13, ms22J_2727, msdiv172"><i>“Ekova indo asure jināti,</i></a><br>
<a><i>Ekova seno hanti dije pasayha;</i></a><br>
<a><i>Ekova byaggho migasaṅghapatto,</i></a><br>
<a><i>Varaṃ varaṃ hanti balañhi tādisaṃ”.</i></a></p>
<p><a data-ref="sc14, ms22J_2728, msdiv173"><i>“Na heva indo na seno,</i></a><br>
<a><i>napi byaggho migādhipo;</i></a><br>
<a><i>Samagge sahite ñātī,</i></a><br>
<a data-var="byagghe → vyagghe ca (bj, pts-vp-pli1); byaggho na (sya1ed, sya2ed)"><i>na byagghe kurute vase”.</i></a></p>
<p><a data-ref="sc15, ms22J_2729, msdiv174"><i>“Kumbhīlakā sakuṇakā,</i></a><br>
<a><i>saṃghino gaṇacārino;</i></a><br>
<a><i>Sammodamānā ekajjhaṃ,</i></a><br>
<a><i>uppatanti ḍayanti ca.</i></a></p>
<p><a data-ref="sc16, ms22J_2730, msdiv175"><i>Tesañca ḍayamānānaṃ,</i></a><br>
<a data-var="apasakkati → apavattati (bj, pts-vp-pli1)"><i>ekettha apasakkati;</i></a><br>
<a><i>Tañca seno nitāḷeti,</i></a><br>
<a><i>veyyagghiyeva sā gati”.</i></a></p>
<p><a data-ref="sc17, pts-vp-pli4.348, ms22J_2731, msdiv176"><i>“Ussāhito jaṭilena,</i></a><br>
<a><i>luddenāmisacakkhunā;</i></a><br>
<a><i>Dāṭhī dāṭhīsu pakkhandi,</i></a><br>
<a><i>maññamāno yathā pure”.</i></a></p>
<p><a data-ref="sc18, pts-vp-pli4.349, ms22J_2732, msdiv177"><i>“Sādhu sambahulā ñātī,</i></a><br>
<a><i>api rukkhā araññajā;</i></a><br>
<a><i>Sūkarehi samaggehi,</i></a><br>
<a><i>byaggho ekāyane hato”.</i></a></p>
<p><a data-ref="sc19, ms22J_2733, msdiv178"><i>Brāhmaṇañceva byagghañca,</i></a><br>
<a><i>ubho hantvāna sūkarā.</i></a><br>
<a><i>Ānandino pamuditā,</i></a><br>
<a><i>mahānādaṃ panādisuṃ.</i></a></p>
<p><a data-ref="sc20, pts-vp-pli4.350, ms22J_2734, msdiv179"><i>Te su udumbaramūlasmiṃ,</i></a><br>
<a><i>sūkarā susamāgatā;</i></a><br>
<a><i>Tacchakaṃ abhisiñciṃsu,</i></a><br>
<a><i>“tvaṃ no rājāsi issaro”ti.</i></a></p>
</blockquote>
<p class="endsutta"><a data-ref="sc21, ms22J_2735"><i>Tacchasūkarajātakaṃ navamaṃ.</i></a></p>
</article>
</section>
</div>
</body>
</html>
