<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja337">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kokilavagga</i></a></p>
<h1><a><i>7. Pīṭhajātaka</i></a></h1>
</div>
<blockquote class="gatha">
<p><a data-var="pīṭhamadāyimhā → … madāsimha (sya1ed, sya2ed, pts-vp-pli1, mr)" data-ref="sc1, pts-vp-pli3.120, ms22J_1069, msdiv145"><i>“Na te pīṭhamadāyimhā,</i></a><br>
<a><i>na pānaṃ napi bhojanaṃ;</i></a><br>
<a><i>Brahmacāri khamassu me,</i></a><br>
<a><i>etaṃ passāmi accayaṃ”.</i></a></p>
<p><a data-ref="sc2, ms22J_1070, msdiv146"><i>“Nevābhisajjāmi na cāpi kuppe,</i></a><br>
<a><i>Na cāpi me appiyamāsi kiñci;</i></a><br>
<a><i>Athopi me āsi manovitakko,</i></a><br>
<a><i>Etādiso nūna kulassa dhammo”.</i></a></p>
<p><a data-ref="sc3, ms22J_1071, msdiv147"><i>“Esasmākaṃ kule dhammo,</i></a><br>
<a><i>pitupitāmaho sadā;</i></a><br>
<a><i>Āsanaṃ udakaṃ pajjaṃ,</i></a><br>
<a><i>sabbetaṃ nipadāmase.</i></a></p>
<p><a data-ref="sc4, ms22J_1072, msdiv148"><i>Esasmākaṃ kule dhammo,</i></a><br>
<a><i>pitupitāmaho sadā;</i></a><br>
<a><i>Sakkaccaṃ upatiṭṭhāma,</i></a><br>
<a><i>uttamaṃ viya ñātakan”ti.</i></a></p>
</blockquote>
<p class="endsutta"><a data-ref="sc5, ms22J_1073"><i>Pīṭhajātakaṃ sattamaṃ.</i></a></p>
</article>
</section>
</div>
</body>
</html>
