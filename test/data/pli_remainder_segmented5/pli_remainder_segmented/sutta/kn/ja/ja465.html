<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja465">
<article>
<div class="hgroup">
<p class="division"><a><i>Jātaka</i></a></p>
<p><a><i>Dvādasakanipāta</i></a></p>
<p><a><i>Cūḷakuṇālavagga</i></a></p>
<h1><a><i>2. Bhaddasālajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.154, ms22J_2252, msdiv13"><i>“Kā tvaṃ suddhehi vatthehi,</i></a><br>
<a data-var="vehāyasaṃ ṭhitā → vehāsayaṃ ṭhitā (bj, pts-vp-pli1); vehāyasaṇṭhitā (sya1ed, sya2ed)"><i>aghe vehāyasaṃ ṭhitā;</i></a><br>
<a><i>Kena tyāssūni vattanti,</i></a><br>
<a><i>kuto taṃ bhayamāgataṃ”.</i></a></p>
<p><a data-ref="sc2, ms22J_2253, msdiv14"><i>“Taveva deva vijite,</i></a><br>
<a><i>bhaddasāloti maṃ vidū;</i></a><br>
<a data-var="Saṭṭhi → saṭṭhiṃ (bj, pts-vp-pli1)"><i>Saṭṭhi vassasahassāni,</i></a><br>
<a><i>tiṭṭhato pūjitassa me.</i></a></p>
<p><a data-ref="sc3, ms22J_2254, msdiv15"><i>Kārayantā nagarāni,</i></a><br>
<a><i>agāre ca disampati;</i></a><br>
<a><i>Vividhe cāpi pāsāde,</i></a><br>
<a><i>na maṃ te accamaññisuṃ;</i></a><br>
<a><i>Yatheva maṃ te pūjesuṃ,</i></a><br>
<a><i>tatheva tvampi pūjaya”.</i></a></p>
<p><a data-var="Taṃ ivāhaṃ → tava ahaṃ (bj); tañca ahaṃ (sya1ed, sya2ed, pts-vp-pli1)" data-ref="sc4, pts-vp-pli4.155, ms22J_2255, msdiv16"><i>“Taṃ ivāhaṃ na passāmi,</i></a><br>
<a><i>thūlaṃ kāyena te dumaṃ;</i></a><br>
<a><i>Ārohapariṇāhena,</i></a><br>
<a><i>abhirūposi jātiyā.</i></a></p>
<p><a data-ref="sc5, ms22J_2256, msdiv17"><i>Pāsādaṃ kārayissāmi,</i></a><br>
<a><i>ekatthambhaṃ manoramaṃ;</i></a><br>
<a><i>Tattha taṃ upanessāmi,</i></a><br>
<a><i>ciraṃ te yakkha jīvitaṃ”.</i></a></p>
<p><a data-ref="sc6, ms22J_2257, msdiv18"><i>“Evaṃ cittaṃ udapādi,</i></a><br>
<a><i>sarīrena vinābhāvo;</i></a><br>
<a><i>Puthuso maṃ vikantitvā,</i></a><br>
<a><i>khaṇḍaso avakantatha.</i></a></p>
<p><a data-ref="sc7, pts-vp-pli4.156, ms22J_2258, msdiv19"><i>Agge ca chetvā majjhe ca,</i></a><br>
<a data-var="mūlamhi chindatha → mūlañca chindatha (bj); mūlaṃ vichindatha (pts-vp-pli1)"><i>pacchā mūlamhi chindatha;</i></a><br>
<a><i>Evaṃ me chijjamānassa,</i></a><br>
<a><i>na dukkhaṃ maraṇaṃ siyā”.</i></a></p>
<p><a data-var="Hatthapādaṃ → hatthapāde (mr) | chinde → chinne (mr)" data-ref="sc8, ms22J_2259, msdiv20"><i>“Hatthapādaṃ yathā chinde,</i></a><br>
<a data-var="jīvato → jīvite (bj, pts-vp-pli1)"><i>Kaṇṇanāsañca jīvato;</i></a><br>
<a><i>Tato pacchā siro chinde,</i></a><br>
<a><i>Taṃ dukkhaṃ maraṇaṃ siyā.</i></a></p>
<p><a data-ref="sc9, ms22J_2260, msdiv21"><i>Sukhaṃ nu khaṇḍaso chinnaṃ,</i></a><br>
<a><i>bhaddasāla vanappati;</i></a><br>
<a><i>Kiṃhetu kiṃ upādāya,</i></a><br>
<a><i>khaṇḍaso chinnamicchasi”.</i></a></p>
<p><a data-ref="sc10, ms22J_2261, msdiv22"><i>“Yañca hetumupādāya,</i></a><br>
<a><i>hetuṃ dhammūpasaṃhitaṃ;</i></a><br>
<a><i>Khaṇḍaso chinnamicchāmi,</i></a><br>
<a><i>mahārāja suṇohi me.</i></a></p>
<p><a data-ref="sc11, ms22J_2262, msdiv23"><i>Ñātī me sukhasaṃvaddhā,</i></a><br>
<a><i>mama passe nivātajā;</i></a><br>
<a><i>Tepihaṃ upahiṃseyyaṃ,</i></a><br>
<a><i>paresaṃ asukhocitaṃ”.</i></a></p>
<p><a data-var="Ceteyyarūpaṃ → cetabbarūpaṃ (bj, pts-vp-pli1)" data-ref="sc12, pts-vp-pli4.157, ms22J_2263, msdiv24"><i>“Ceteyyarūpaṃ cetesi,</i></a><br>
<a><i>bhaddasāla vanappati;</i></a><br>
<a><i>Hitakāmosi ñātīnaṃ,</i></a><br>
<a><i>abhayaṃ samma dammi te”ti.</i></a></p>
</blockquote>
<p class="endsutta"><a data-ref="sc13, ms22J_2264"><i>Bhaddasālajātakaṃ dutiyaṃ.</i></a></p>
</article>
</section>
</div>
</body>
</html>
