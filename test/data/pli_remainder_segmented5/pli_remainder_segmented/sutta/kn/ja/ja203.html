<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja203">
<article>
<div class="hgroup">
<p class="division"><a><i>Jātaka</i></a></p>
<p><a><i>Dukanipāta</i></a></p>
<p><a><i>Nataṃdaḷhavagga</i></a></p>
<h1><a><i>3. Khaṇḍajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.145, ms22J_508, msdiv105"><i>“Virūpakkhehi me mettaṃ,</i></a><br>
<a><i>Mettaṃ erāpathehi me;</i></a><br>
<a><i>Chabyāputtehi me mettaṃ,</i></a><br>
<a><i>Mettaṃ kaṇhāgotamakehi ca.</i></a></p>
<p><a data-ref="sc2, pts-vp-pli2.146, ms22J_509"><i>Apādakehi me mettaṃ,</i></a><br>
<a><i>mettaṃ dvipādakehi me;</i></a><br>
<a><i>Catuppadehi me mettaṃ,</i></a><br>
<a><i>mettaṃ bahuppadehi me.</i></a></p>
<p><a data-ref="sc3, ms22J_510"><i>Mā maṃ apādako hiṃsi,</i></a><br>
<a><i>mā maṃ hiṃsi dvipādako;</i></a><br>
<a><i>Mā maṃ catuppado hiṃsi,</i></a><br>
<a><i>mā maṃ hiṃsi bahuppado.</i></a></p>
<p><a data-ref="sc4, ms22J_511"><i>Sabbe sattā sabbe pāṇā,</i></a><br>
<a><i>sabbe bhūtā ca kevalā;</i></a><br>
<a><i>Sabbe bhadrāni passantu,</i></a><br>
<a data-var="kañci → kiñci (sya1ed, sya2ed, mr)"><i>mā kañci pāpamāgamā.</i></a></p>
<p><a data-ref="sc5, ms22J_512, msdiv106"><i>Appamāṇo buddho,</i></a><br>
<a><i>Appamāṇo dhammo;</i></a><br>
<a><i>Appamāṇo saṃgho,</i></a><br>
<a data-var="sarīsapāni → siriṃsapāni (bj, sya1ed, sya2ed, pts-vp-pli1)"><i>Pamāṇavantāni sarīsapāni;</i></a><br>
<a><i>Ahivicchikasatapadī,</i></a><br>
<a data-var="Uṇṇanābhi → uṇṇānābhi (bj, pts-vp-pli1); uṇṇānābhī (sya1ed, sya2ed)"><i>Uṇṇanābhi sarabū mūsikā.</i></a></p>
<p><a data-ref="sc6, pts-vp-pli2.147, ms22J_513"><i>Katā me rakkhā katā me parittā,</i></a><br>
<a><i>Paṭikkamantu bhūtāni;</i></a><br>
<a><i>Sohaṃ namo bhagavato,</i></a><br>
<a><i>Namo sattannaṃ sammāsambuddhānan”ti.</i></a></p>
</blockquote>
<p class="endsutta"><a data-var="Khaṇḍajātakaṃ → khandhavattajātakaṃ (bj, pts-vp-pli1); khandhaparittajātakaṃ (sya1ed, sya2ed)" data-ref="sc7, ms22J_514"><i>Khaṇḍajātakaṃ tatiyaṃ.</i></a></p>
</article>
</section>
</div>
</body>
</html>
