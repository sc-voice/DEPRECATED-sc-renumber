<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja357">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Maṇikuṇḍalavagga</i></a></p>
<h1><a><i>7. Laṭukikajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.174, ms22J_1190, msdiv39"><i>“Vandāmi taṃ kuñjara saṭṭhihāyanaṃ,</i></a><br>
<a><i>Āraññakaṃ yūthapatiṃ yasassiṃ;</i></a><br>
<a><i>Pakkhehi taṃ pañjalikaṃ karomi,</i></a><br>
<a><i>Mā me vadhī puttake dubbalāya”.</i></a></p>
<p><a data-ref="sc2, pts-vp-pli3.175, ms22J_1191, msdiv40"><i>“Vandāmi taṃ kuñjara ekacāriṃ,</i></a><br>
<a><i>Āraññakaṃ pabbatasānugocaraṃ;</i></a><br>
<a><i>Pakkhehi taṃ pañjalikaṃ karomi,</i></a><br>
<a><i>Mā me vadhī puttake dubbalāya”.</i></a></p>
<p><a data-var="Vadhissāmi → vamissāmi (csp1ed)" data-ref="sc3, ms22J_1192, msdiv41"><i>“Vadhissāmi te laṭukike puttakāni,</i></a><br>
<a><i>Kiṃ me tuvaṃ kāhasi dubbalāsi;</i></a><br>
<a><i>Sataṃ sahassānipi tādisīnaṃ,</i></a><br>
<a><i>Vāmena pādena papothayeyyaṃ”.</i></a></p>
<p><a data-ref="sc4, pts-vp-pli3.176, ms22J_1193, msdiv42"><i>“Na heva sabbattha balena kiccaṃ,</i></a><br>
<a><i>Balañhi bālassa vadhāya hoti;</i></a><br>
<a><i>Karissāmi te nāgarājā anatthaṃ,</i></a><br>
<a><i>Yo me vadhī puttake dubbalāya”.</i></a></p>
<p><a data-ref="sc5, pts-vp-pli3.177, ms22J_1194, msdiv43"><i>“Kākañca passa laṭukikaṃ,</i></a><br>
<a><i>Maṇḍūkaṃ nīlamakkhikaṃ;</i></a><br>
<a><i>Ete nāgaṃ aghātesuṃ,</i></a><br>
<a><i>Passa verassa verinaṃ;</i></a><br>
<a><i>Tasmā hi veraṃ na kayirātha,</i></a><br>
<a><i>Appiyenapi kenacī”ti.</i></a></p>
</blockquote>
<p class="endsutta"><a data-ref="sc6, ms22J_1195"><i>Laṭukikajātakaṃ sattamaṃ.</i></a></p>
</article>
</section>
</div>
</body>
</html>
