<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja358">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Maṇikuṇḍalavagga</i></a></p>
<h1><a><i>8. Cūḷadhammapālajātaka</i></a></h1>
</div>
<blockquote class="gatha">
<p><a data-ref="sc1, ms22J_1196, msdiv44"><i>“Ahameva dūsiyā bhūnahatā,</i></a><br>
<a><i>Rañño mahāpatāpassa;</i></a><br>
<a><i>Etaṃ muñcatu dhammapālaṃ,</i></a><br>
<a><i>Hatthe me deva chedehi.</i></a></p>
<p><a data-ref="sc2, pts-vp-pli3.180, ms22J_1197, msdiv45"><i>Ahameva dūsiyā bhūnahatā,</i></a><br>
<a><i>Rañño mahāpatāpassa;</i></a><br>
<a><i>Etaṃ muñcatu dhammapālaṃ,</i></a><br>
<a><i>Pāde me deva chedehi.</i></a></p>
<p><a data-ref="sc3, ms22J_1198, msdiv46"><i>Ahameva dūsiyā bhūnahatā,</i></a><br>
<a><i>Rañño mahāpatāpassa;</i></a><br>
<a><i>Etaṃ muñcatu dhammapālaṃ,</i></a><br>
<a><i>Sīsaṃ me deva chedehi.</i></a></p>
<p><a data-var="Na hi → naha (bj, sya1ed, sya2ed, pts-vp-pli1)" data-ref="sc4, pts-vp-pli3.181, ms22J_1199, msdiv47"><i>Na hi nūnimassa rañño,</i></a><br>
<a><i>Mittāmaccā ca vijjare suhadā;</i></a><br>
<a><i>Ye na vadanti rājānaṃ,</i></a><br>
<a><i>Mā ghātayi orasaṃ puttaṃ.</i></a></p>
<p><a data-var="Na hi → naha (bj, sya1ed, sya2ed, pts-vp-pli1)" data-ref="sc5, ms22J_1200, msdiv48"><i>Na hi nūnimassa rañño,</i></a><br>
<a><i>Ñātī mittā ca vijjare suhadā;</i></a><br>
<a><i>Ye na vadanti rājānaṃ,</i></a><br>
<a><i>Mā ghātayi atrajaṃ puttaṃ.</i></a></p>
<p><a data-ref="sc6, ms22J_1201, msdiv49"><i>Candanasārānulittā,</i></a><br>
<a><i>Bāhā chijjanti dhammapālassa;</i></a><br>
<a><i>Dāyādassa pathabyā,</i></a><br>
<a><i>Pāṇā me deva rujjhantī”ti.</i></a></p>
</blockquote>
<p class="endsutta"><a data-var="Cūḷadhammapālajātakaṃ → culladhammapālajātakaṃ (bj, sya1ed, sya2ed)" data-ref="sc7, ms22J_1202"><i>Cūḷadhammapālajātakaṃ aṭṭhamaṃ.</i></a></p>
</article>
</section>
</div>
</body>
</html>
