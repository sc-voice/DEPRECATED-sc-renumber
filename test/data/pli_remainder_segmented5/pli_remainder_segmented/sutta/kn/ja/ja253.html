<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja253">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Saṅkappavagga</i></a></p>
<h1><a><i>3. Maṇikaṇṭhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.284, ms22J_678, msdiv7"><i>“Mamannapānaṃ vipulaṃ uḷāraṃ,</i></a><br>
<a><i>Uppajjatīmassa maṇissa hetu;</i></a><br>
<a><i>Taṃ te na dassaṃ atiyācakosi,</i></a><br>
<a><i>Na cāpi te assamamāgamissaṃ.</i></a></p>
<p><a data-ref="sc2, ms22J_679, msdiv8"><i>Susū yathā sakkharadhotapāṇī,</i></a><br>
<a><i>Tāsesi maṃ selaṃ yācamāno;</i></a><br>
<a><i>Taṃ te na dassaṃ atiyācakosi,</i></a><br>
<a><i>Na cāpi te assamamāgamissaṃ”.</i></a></p>
<p><a data-var="jigīse → jigiṃse (bj, sya1ed, sya2ed, pts-vp-pli1)" data-ref="sc3, pts-vp-pli2.285, ms22J_680, msdiv9"><i>“Na taṃ yāce yassa piyaṃ jigīse,</i></a><br>
<a><i>Desso hoti atiyācanāya;</i></a><br>
<a><i>Nāgo maṇiṃ yācito brāhmaṇena,</i></a><br>
<a><i>Adassanaṃyeva tadajjhagamā”ti.</i></a></p>
</blockquote>
<p class="endsutta"><a data-ref="sc4, ms22J_681"><i>Maṇikaṇṭhajātakaṃ tatiyaṃ.</i></a></p>
</article>
</section>
</div>
</body>
</html>
