<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja405">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>10. Bakajātaka</i></a></h1>
</div>
<blockquote class="gatha">
<p><a data-var="gotama → bho gotama (mr)" data-ref="sc1, pts-vp-pli3.359, ms22J_1561, msdiv68"><i>“Dvāsattati gotama puññakammā,</i></a><br>
<a><i>Vasavattino jātijaraṃ atītā;</i></a><br>
<a data-var="brahmapatti → brahmupapatti (sya1ed, sya2ed, mr)"><i>Ayamantimā vedagū brahmapatti,</i></a><br>
<a data-var="janā → pajā (mr)"><i>Asmābhijappanti janā anekā”.</i></a></p>
<p><a data-var="Appañhi etaṃ → appañca hetaṃ (sya1ed, sya2ed); appaṃsi etaṃ (mr)" data-ref="sc2, pts-vp-pli3.360, ms22J_1562, msdiv69"><i>“Appañhi etaṃ na hi dīghamāyu,</i></a><br>
<a><i>Yaṃ tvaṃ baka maññasi dīghamāyuṃ;</i></a><br>
<a data-var="sahassāni → sahassānaṃ (bj, pts-vp-pli1 ^sn6.4#1 [4. Bakabrahmasutta]); sahassāna (sya1ed, sya2ed, km)"><i>Sataṃ sahassāni nirabbudānaṃ,</i></a><br>
<a><i>Āyuṃ pajānāmi tavāha brahme”.</i></a></p>
<p><a data-ref="sc3, ms22J_1563, msdiv70"><i>“Anantadassī bhagavāhamasmi,</i></a><br>
<a><i>Jātijjaraṃ sokamupātivatto;</i></a><br>
<a data-var="vatasīlavattaṃ → vatasīlavantaṃ (bj, pts-vp-pli1, mr)"><i>Kiṃ me purāṇaṃ vatasīlavattaṃ,</i></a><br>
<a><i>Ācikkha me taṃ yamahaṃ vijaññaṃ”.</i></a></p>
<p><a data-ref="sc4, ms22J_1564, msdiv71"><i>“Yaṃ tvaṃ apāyesi bahū manusse,</i></a><br>
<a><i>Pipāsite ghammani samparete;</i></a><br>
<a><i>Taṃ te purāṇaṃ vatasīlavattaṃ,</i></a><br>
<a><i>Suttappabuddhova anussarāmi.</i></a></p>
<p><a data-ref="sc5, pts-vp-pli3.361, ms22J_1565, msdiv72"><i>Yaṃ eṇikūlasmi janaṃ gahītaṃ,</i></a><br>
<a><i>Amocayī gayhaka niyyamānaṃ;</i></a><br>
<a><i>Taṃ te purāṇaṃ vatasīlavattaṃ,</i></a><br>
<a><i>Suttappabuddhova anussarāmi.</i></a></p>
<p><a data-ref="sc6, ms22J_1566, msdiv73"><i>Gaṅgāya sotasmiṃ gahītanāvaṃ,</i></a><br>
<a><i>Luddena nāgena manussakappā;</i></a><br>
<a><i>Amocayi tvaṃ balasā pasayha,</i></a><br>
<a><i>Taṃ te purāṇaṃ vatasīlavattaṃ;</i></a><br>
<a><i>Suttappabuddhova anussarāmi.</i></a></p>
<p><a data-var="baddhacaro → patthacaro (sya1ed, sya2ed); paṭṭhacaro (mr)" data-ref="sc7, ms22J_1567, msdiv74"><i>Kappo ca te baddhacaro ahosiṃ,</i></a><br>
<a data-var="Sambuddhimantaṃ → sambuddhivantaṃ (sya1ed, sya2ed, pts-vp-pli1); sambuddhavantaṃ (mr) | vatinaṃ → vati taṃ (sya1ed); vatitaṃ (sya2ed); vatidaṃ (mr)"><i>Sambuddhimantaṃ vatinaṃ amaññaṃ;</i></a><br>
<a><i>Taṃ te purāṇaṃ vatasīlavattaṃ,</i></a><br>
<a><i>Suttappabuddhova anussarāmi”.</i></a></p>
<p><a data-ref="sc8, pts-vp-pli3.363, ms22J_1568, msdiv75"><i>“Addhā pajānāsi mametamāyuṃ,</i></a><br>
<a><i>Aññampi jānāsi tathā hi buddho;</i></a><br>
<a data-var="tāyaṃ → tyāyaṃ (^sn6.4#1 [4. Bakabrahmasutta])"><i>Tathā hi tāyaṃ jalitānubhāvo,</i></a><br>
<a><i>Obhāsayaṃ tiṭṭhati brahmalokan”ti.</i></a></p>
</blockquote>
<p class="endsutta"><a data-var="Bakajātakaṃ → bakabrahmajātakaṃ (bj, sya1ed, sya2ed, pts-vp-pli1)" data-ref="sc9, ms22J_1569"><i>Bakajātakaṃ dasamaṃ.</i></a></p>
<p class="endvagga"><a><i>Kukkuvaggo paṭhamo.</i></a></p>
<p class="uddana-intro"><a data-ref="sc10, ms22J_1570"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms22J_1571"><i>Varakaṇṇika cāpavaro sutano,</i></a><br>
<a><i>Atha gijjha sarohitamacchavaro;</i></a><br>
<a data-var="paṇṇaka → dasaṇṇaka (sya1ed, sya2ed, pts-vp-pli1)"><i>Puna paṇṇaka senaka yācanako,</i></a><br>
<a><i>Atha veri sabrahmabakena dasāti.</i></a></p>
</blockquote>
</article>
</section>
</div>
</body>
</html>
