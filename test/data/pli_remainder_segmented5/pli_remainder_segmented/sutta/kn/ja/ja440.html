<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja440">
<article>
<div class="hgroup">
<p class="division"><a><i>Jātaka</i></a></p>
<p><a><i>Dasakanipāta</i></a></p>
<p><a><i>Catudvāravagga</i></a></p>
<h1><a><i>2. Kaṇhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.9, ms22J_1920, msdiv11"><i>“Kaṇho vatāyaṃ puriso,</i></a><br>
<a><i>kaṇhaṃ bhuñjati bhojanaṃ;</i></a><br>
<a><i>Kaṇhe bhūmipadesasmiṃ,</i></a><br>
<a><i>na mayhaṃ manaso piyo”.</i></a></p>
<p><a data-ref="sc2, ms22J_1921, msdiv12"><i>“Na kaṇho tacasā hoti,</i></a><br>
<a><i>antosāro hi brāhmaṇo;</i></a><br>
<a><i>Yasmiṃ pāpāni kammāni,</i></a><br>
<a><i>sa ve kaṇho sujampati”.</i></a></p>
<p><a data-ref="sc3, pts-vp-pli4.10, ms22J_1922, msdiv13"><i>“Etasmiṃ te sulapite,</i></a><br>
<a><i>patirūpe subhāsite;</i></a><br>
<a><i>Varaṃ brāhmaṇa te dammi,</i></a><br>
<a><i>yaṃ kiñci manasicchasi”.</i></a></p>
<p><a data-ref="sc4, ms22J_1923, msdiv14"><i>“Varañce me ado sakka,</i></a><br>
<a><i>sabbabhūtānamissara;</i></a><br>
<a><i>Sunikkodhaṃ suniddosaṃ,</i></a><br>
<a><i>nillobhaṃ vuttimattano;</i></a><br>
<a><i>Nisnehamabhikaṅkhāmi,</i></a><br>
<a><i>ete me caturo vare”.</i></a></p>
<p><a data-var="kodhe vā → kodhe ca (bj); kodheva (pts-vp-pli1)" data-ref="sc5, pts-vp-pli4.11, ms22J_1924, msdiv15"><i>“Kiṃ nu kodhe vā dose vā,</i></a><br>
<a><i>lobhe snehe ca brāhmaṇa;</i></a><br>
<a data-var="tvaṃ passasi → sampassasi (bj, pts-vp-pli1); sammasasi (sya1ed, sya2ed)"><i>Ādīnavaṃ tvaṃ passasi,</i></a><br>
<a><i>taṃ me akkhāhi pucchito”.</i></a></p>
<p><a data-ref="sc6, ms22J_1925, msdiv16"><i>“Appo hutvā bahu hoti,</i></a><br>
<a><i>vaḍḍhate so akhantijo;</i></a><br>
<a><i>Āsaṅgī bahupāyāso,</i></a><br>
<a><i>tasmā kodhaṃ na rocaye.</i></a></p>
<p><a data-var="pharusā → paṭhamā (pts-vp-pli1, bj -nissya)" data-ref="sc7, ms22J_1926, msdiv17"><i>Duṭṭhassa pharusā vācā,</i></a><br>
<a><i>parāmāso anantarā;</i></a><br>
<a><i>Tato pāṇi tato daṇḍo,</i></a><br>
<a data-var="paramā gati → parāmasati (mr)"><i>satthassa paramā gati;</i></a><br>
<a><i>Doso kodhasamuṭṭhāno,</i></a><br>
<a><i>tasmā dosaṃ na rocaye.</i></a></p>
<p><a data-var="sāhasākārā → sahasākārā (bj, pts-vp-pli1)" data-ref="sc8, ms22J_1927, msdiv18"><i>Ālopa sāhasākārā,</i></a><br>
<a><i>nikatī vañcanāni ca;</i></a><br>
<a><i>Dissanti lobhadhammesu,</i></a><br>
<a><i>tasmā lobhaṃ na rocaye.</i></a></p>
<p><a data-var="Snehasaṅgathitā → saṅgantitā (sya1ed); saṅgadhitā (mr)" data-ref="sc9, ms22J_1928, msdiv19"><i>Snehasaṅgathitā ganthā,</i></a><br>
<a><i>senti manomayā puthū;</i></a><br>
<a><i>Te bhusaṃ upatāpenti,</i></a><br>
<a><i>tasmā snehaṃ na rocaye”.</i></a></p>
<p><a data-ref="sc10, pts-vp-pli4.13, ms22J_1929, msdiv20"><i>“Etasmiṃ te sulapite,</i></a><br>
<a><i>patirūpe subhāsite;</i></a><br>
<a><i>Varaṃ brāhmaṇa te dammi,</i></a><br>
<a><i>yaṃ kiñci manasicchasi”.</i></a></p>
<p><a data-ref="sc11, ms22J_1930, msdiv21"><i>“Varañce me ado sakka,</i></a><br>
<a><i>sabbabhūtānamissara;</i></a><br>
<a><i>Araññe me viharato,</i></a><br>
<a><i>niccaṃ ekavihārino;</i></a><br>
<a data-var="mā → na (sya1ed, sya2ed, pts-vp-pli1)"><i>Ābādhā mā uppajjeyyuṃ,</i></a><br>
<a><i>antarāyakarā bhusā”.</i></a></p>
<p><a data-ref="sc12, ms22J_1931, msdiv22"><i>“Etasmiṃ te sulapite,</i></a><br>
<a><i>patirūpe subhāsite;</i></a><br>
<a><i>Varaṃ brāhmaṇa te dammi,</i></a><br>
<a><i>yaṃ kiñci manasicchasi”.</i></a></p>
<p><a data-ref="sc13, pts-vp-pli4.14, ms22J_1932, msdiv23"><i>“Varañce me ado sakka,</i></a><br>
<a><i>sabbabhūtānamissara;</i></a><br>
<a><i>Na mano vā sarīraṃ vā,</i></a><br>
<a><i>maṃ-kate sakka kassaci;</i></a><br>
<a><i>Kadāci upahaññetha,</i></a><br>
<a><i>etaṃ sakka varaṃ vare”ti.</i></a></p>
</blockquote>
<p class="endsutta"><a data-ref="sc14, ms22J_1933"><i>Kaṇhajātakaṃ dutiyaṃ.</i></a></p>
</article>
</section>
</div>
</body>
</html>
