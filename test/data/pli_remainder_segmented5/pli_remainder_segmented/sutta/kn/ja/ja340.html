<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja340">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kokilavagga</i></a></p>
<h1><a><i>10. Visayhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.130, ms22J_1084, msdiv157"><i>“Adāsi dānāni pure visayha,</i></a><br>
<a><i>Dadato ca te khayadhammo ahosi;</i></a><br>
<a><i>Ito parañce na dadeyya dānaṃ,</i></a><br>
<a><i>Tiṭṭheyyuṃ te saṃyamantassa bhogā”.</i></a></p>
<p><a data-ref="sc2, pts-vp-pli3.131, ms22J_1085, msdiv158"><i>“Anariyamariyena sahassanetta,</i></a><br>
<a><i>Suduggatenāpi akiccamāhu;</i></a><br>
<a data-var="ahu devarāja → janinda ahuvā (bj); ahu vā janinda (sya1ed, sya2ed, pts-vp-pli1)"><i>Mā vo dhanaṃ taṃ ahu devarāja,</i></a><br>
<a><i>Yaṃ bhogahetu vijahemu saddhaṃ.</i></a></p>
<p><a data-ref="sc3, ms22J_1086, msdiv159"><i>Yena eko ratho yāti,</i></a><br>
<a><i>yāti tenāparo ratho;</i></a><br>
<a><i>Porāṇaṃ nihitaṃ vattaṃ,</i></a><br>
<a data-var="vattataññeva → vaddhataññeva (si); vaḍḍhaṃ vaḍḍhataṃ ñeva (pts-vp-pli1)"><i>vattataññeva vāsava.</i></a></p>
<p><a data-ref="sc4, ms22J_1087, msdiv160"><i>Yadi hessati dassāma,</i></a><br>
<a><i>asante kiṃ dadāmase;</i></a><br>
<a><i>Evaṃbhūtāpi dassāma,</i></a><br>
<a><i>mā dānaṃ pamadamhase”ti.</i></a></p>
</blockquote>
<p class="endsutta"><a data-ref="sc5, ms22J_1088"><i>Visayhajātakaṃ dasamaṃ.</i></a></p>
<p class="endvagga"><a data-var="Kokilavaggo → kokālikavaggo (bj, mr)"><i>Kokilavaggo catuttho.</i></a></p>
<p class="uddana-intro"><a data-ref="sc6, ms22J_1089"><i>Tassuddānaṃ</i></a></p>
<blockquote class="uddanagatha">
<p><a data-ref="sc7, ms22J_1090"><i>Ativelapabhāsati jītavaro,</i></a><br>
<a><i>Vanamajjha rathesabha jimhagamo;</i></a><br>
<a><i>Atha jambu tiṇāsanapīṭhavaraṃ,</i></a><br>
<a><i>Atha taṇḍula mora visayha dasāti.</i></a></p>
</blockquote>
</article>
</section>
</div>
</body>
</html>
