<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja468">
<article>
<div class="hgroup">
<p class="division"><a><i>Jātaka</i></a></p>
<p><a><i>Dvādasakanipāta</i></a></p>
<p><a><i>Cūḷakuṇālavagga</i></a></p>
<h1><a><i>5. Janasandhajātaka</i></a></h1>
</div>
<blockquote class="gatha">
<p><a data-var="khalu imāni → khalumāni (sya1ed, sya2ed)" data-ref="sc1, pts-vp-pli4.177, ms22J_2291, msdiv49"><i>“Dasa khalu imāni ṭhānāni,</i></a><br>
<a><i>Yāni pubbe akaritvā;</i></a><br>
<a><i>Sa pacchā manutappati,</i></a><br>
<a data-var="Iccevāha → iccāha rājā (bj, sya1ed, sya2ed, pts-vp-pli1)"><i>Iccevāha janasandho.</i></a></p>
<p><a data-ref="sc2, ms22J_2292, msdiv50"><i>Aladdhā vittaṃ tappati,</i></a><br>
<a><i>pubbe asamudānitaṃ;</i></a><br>
<a><i>Na pubbe dhanamesissaṃ,</i></a><br>
<a><i>iti pacchānutappati.</i></a></p>
<p><a data-ref="sc3, ms22J_2293, msdiv51"><i>Sakyarūpaṃ pure santaṃ,</i></a><br>
<a><i>mayā sippaṃ na sikkhitaṃ;</i></a><br>
<a><i>Kicchā vutti asippassa,</i></a><br>
<a><i>iti pacchānutappati.</i></a></p>
<p><a data-ref="sc4, ms22J_2294, msdiv52"><i>Kūṭavedī pure āsiṃ,</i></a><br>
<a><i>pisuṇo piṭṭhimaṃsiko;</i></a><br>
<a data-var="cāpi → cāsiṃ (bj, sya1ed, sya2ed, pts-vp-pli1)"><i>Caṇḍo ca pharuso cāpi,</i></a><br>
<a><i>iti pacchānutappati.</i></a></p>
<p><a data-ref="sc5, ms22J_2295, msdiv53"><i>Pāṇātipātī pure āsiṃ,</i></a><br>
<a data-var="cāpi → cāsiṃ (bj, pts-vp-pli1)"><i>luddo cāpi anāriyo;</i></a><br>
<a><i>Bhūtānaṃ nāpacāyissaṃ,</i></a><br>
<a><i>iti pacchānutappati.</i></a></p>
<p><a data-ref="sc6, ms22J_2296, msdiv54"><i>Bahūsu vata santīsu,</i></a><br>
<a><i>anāpādāsu itthisu;</i></a><br>
<a><i>Paradāraṃ asevissaṃ,</i></a><br>
<a><i>iti pacchānutappati.</i></a></p>
<p><a data-ref="sc7, ms22J_2297, msdiv55"><i>Bahumhi vata santamhi,</i></a><br>
<a><i>annapāne upaṭṭhite;</i></a><br>
<a data-var="adadaṃ → adadiṃ (bj)"><i>Na pubbe adadaṃ dānaṃ,</i></a><br>
<a><i>iti pacchānutappati.</i></a></p>
<p><a data-ref="sc8, ms22J_2298, msdiv56"><i>Mātaraṃ pitarañcāpi,</i></a><br>
<a data-var="jiṇṇakaṃ gatayobbanaṃ → jiṇṇake gatayobbane (bj, sya1ed, sya2ed, pts-vp-pli1)"><i>jiṇṇakaṃ gatayobbanaṃ;</i></a><br>
<a><i>Pahu santo na posissaṃ,</i></a><br>
<a><i>iti pacchānutappati.</i></a></p>
<p><a data-ref="sc9, ms22J_2299, msdiv57"><i>Ācariyamanusatthāraṃ,</i></a><br>
<a><i>sabbakāmarasāharaṃ;</i></a><br>
<a><i>Pitaraṃ atimaññissaṃ,</i></a><br>
<a><i>iti pacchānutappati.</i></a></p>
<p><a data-ref="sc10, ms22J_2300, msdiv58"><i>Samaṇe brāhmaṇe cāpi,</i></a><br>
<a><i>sīlavante bahussute;</i></a><br>
<a><i>Na pubbe payirupāsissaṃ,</i></a><br>
<a><i>iti pacchānutappati.</i></a></p>
<p><a data-ref="sc11, ms22J_2301, msdiv59"><i>Sādhu hoti tapo ciṇṇo,</i></a><br>
<a><i>santo ca payirupāsito;</i></a><br>
<a><i>Na ca pubbe tapo ciṇṇo,</i></a><br>
<a><i>iti pacchānutappati.</i></a></p>
<p><a data-ref="sc12, ms22J_2302, msdiv60"><i>Yo ca etāni ṭhānāni,</i></a><br>
<a><i>yoniso paṭipajjati;</i></a><br>
<a><i>Karaṃ purisakiccāni,</i></a><br>
<a><i>sa pacchā nānutappatī”ti.</i></a></p>
</blockquote>
<p class="endsutta"><a data-ref="sc13, ms22J_2303"><i>Janasandhajātakaṃ pañcamaṃ.</i></a></p>
</article>
</section>
</div>
</body>
</html>
