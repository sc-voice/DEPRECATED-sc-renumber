<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja389">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>4. Suvaṇṇakakkaṭajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.295, ms22J_1427, msdiv95"><i>“Siṅgīmigo āyatacakkhunetto,</i></a><br>
<a><i>Aṭṭhittaco vārisayo alomo;</i></a><br>
<a><i>Tenābhibhūto kapaṇaṃ rudāmi,</i></a><br>
<a><i>Hare sakhā kissa nu maṃ jahāsi”.</i></a></p>
<p><a data-ref="sc2, pts-vp-pli3.296, ms22J_1428, msdiv96"><i>So passasanto mahatā phaṇena,</i></a><br>
<a><i>Bhujaṅgamo kakkaṭamajjhapatto;</i></a><br>
<a><i>Sakhā sakhāraṃ paritāyamāno,</i></a><br>
<a><i>Bhujaṅgamaṃ kakkaṭako gahesi.</i></a></p>
<p><a data-ref="sc3, ms22J_1429, msdiv97"><i>“Na vāyasaṃ no pana kaṇhasappaṃ,</i></a><br>
<a><i>Ghāsatthiko kakkaṭako adeyya;</i></a><br>
<a><i>Pucchāmi taṃ āyatacakkhunetta,</i></a><br>
<a><i>Atha kissa hetumha ubho gahītā”.</i></a></p>
<p><a data-ref="sc4, ms22J_1430, msdiv98"><i>“Ayaṃ puriso mama atthakāmo,</i></a><br>
<a><i>Yo maṃ gahetvāna dakāya neti;</i></a><br>
<a><i>Tasmiṃ mate dukkhamanappakaṃ me,</i></a><br>
<a><i>Ahañca eso ca ubho na homa.</i></a></p>
<p><a data-ref="sc5, ms22J_1431, msdiv99"><i>Mamañca disvāna pavaddhakāyaṃ,</i></a><br>
<a><i>Sabbo jano hiṃsitumeva micche;</i></a><br>
<a><i>Sāduñca thūlañca muduñca maṃsaṃ,</i></a><br>
<a data-var="disvāna → disvā (bj); disva (pts-vp-pli1)"><i>Kākāpi maṃ disvāna viheṭhayeyyuṃ”.</i></a></p>
<p><a data-ref="sc6, pts-vp-pli3.297, ms22J_1432, msdiv100"><i>“Sacetassa hetumha ubho gahītā,</i></a><br>
<a data-var="visamāvamāmi → visamācamāmi (bj, pts-vp-pli1, mr)"><i>Uṭṭhātu poso visamāvamāmi;</i></a><br>
<a><i>Mamañca kākañca pamuñca khippaṃ,</i></a><br>
<a><i>Pure visaṃ gāḷhamupeti maccaṃ”.</i></a></p>
<p><a data-ref="sc7, pts-vp-pli3.298, ms22J_1433, msdiv101"><i>“Sappaṃ pamokkhāmi na tāva kākaṃ,</i></a><br>
<a data-var="Paṭibandhako → paṭibaddhako (bj, sya1ed, sya2ed, pts-vp-pli1) | hohiti → hoti hi (sya1ed, sya2ed)"><i>Paṭibandhako hohiti tāva kāko;</i></a><br>
<a><i>Purisañca disvāna sukhiṃ arogaṃ,</i></a><br>
<a><i>Kākaṃ pamokkhāmi yatheva sappaṃ”.</i></a></p>
<p><a data-ref="sc8, ms22J_1434, msdiv102"><i>“Kāko tadā devadatto ahosi,</i></a><br>
<a><i>Māro pana kaṇhasappo ahosi;</i></a><br>
<a><i>Ānandabhaddo kakkaṭako ahosi,</i></a><br>
<a data-var="satthā”ti → tatthāti (pts-vp-pli1)"><i>Ahaṃ tadā brāhmaṇo homi satthā”ti.</i></a></p>
</blockquote>
<p class="endsutta"><a data-var="Suvaṇṇakakkaṭajātakaṃ → suvaṇṇakakkaṭakajātakaṃ (bj, sya1ed, sya2ed, pts-vp-pli1)" data-ref="sc9, ms22J_1435"><i>Suvaṇṇakakkaṭajātakaṃ catutthaṃ.</i></a></p>
</article>
</section>
</div>
</body>
</html>
