<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja331">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kokilavagga</i></a></p>
<h1><a><i>1. Kokilajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.103, ms22J_1039, msdiv121"><i>“Yo ve kāle asampatte,</i></a><br>
<a><i>ativelaṃ pabhāsati;</i></a><br>
<a><i>Evaṃ so nihato seti,</i></a><br>
<a><i>kokilāyiva atrajo.</i></a></p>
<p><a data-ref="sc2, ms22J_1040, msdiv122"><i>Na hi satthaṃ sunisitaṃ,</i></a><br>
<a data-var="halāhalāmiva → halāhalaṃ iva (bj, pts-vp-pli1); halāhalammiva (sya1ed, sya2ed)"><i>visaṃ halāhalāmiva;</i></a><br>
<a data-var="nikaṭṭhe → nikkaḍhe (sya1ed, sya2ed); nikaḍḍhe (mr)"><i>Evaṃ nikaṭṭhe pāteti,</i></a><br>
<a><i>vācā dubbhāsitā yathā.</i></a></p>
<p><a data-var="akāle vā → akāle ca (bj, sya1ed, sya2ed)" data-ref="sc3, ms22J_1041, msdiv123"><i>Tasmā kāle akāle vā,</i></a><br>
<a><i>vācaṃ rakkheyya paṇḍito;</i></a><br>
<a><i>Nātivelaṃ pabhāseyya,</i></a><br>
<a><i>api attasamamhi vā.</i></a></p>
<p><a data-ref="sc4, ms22J_1042, msdiv124"><i>Yo ca kāle mitaṃ bhāse,</i></a><br>
<a><i>matipubbo vicakkhaṇo;</i></a><br>
<a><i>Sabbe amitte ādeti,</i></a><br>
<a><i>supaṇṇo uragāmivā”ti.</i></a></p>
</blockquote>
<p class="endsutta"><a data-var="Kokilajātakaṃ → kokālikajātakaṃ (sabbattha)" data-ref="sc5, ms22J_1043"><i>Kokilajātakaṃ paṭhamaṃ.</i></a></p>
</article>
</section>
</div>
</body>
</html>
