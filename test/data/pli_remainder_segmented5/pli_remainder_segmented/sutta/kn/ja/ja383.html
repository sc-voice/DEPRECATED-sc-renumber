<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja383">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Avāriyavagga</i></a></p>
<h1><a><i>8. Kukkuṭajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.265, ms22J_1382, msdiv58"><i>“Sucittapattachadana,</i></a><br>
<a><i>tambacūḷa vihaṅgama;</i></a><br>
<a><i>Oroha dumasākhāya,</i></a><br>
<a><i>mudhā bhariyā bhavāmi te”.</i></a></p>
<p><a data-ref="sc2, ms22J_1383, msdiv59"><i>“Catuppadī tvaṃ kalyāṇi,</i></a><br>
<a><i>dvipadāhaṃ manorame;</i></a><br>
<a><i>Migī pakkhī asaññuttā,</i></a><br>
<a><i>aññaṃ pariyesa sāmikaṃ”.</i></a></p>
<p><a data-ref="sc3, ms22J_1384, msdiv60"><i>“Komārikā te hessāmi,</i></a><br>
<a><i>Mañjukā piyabhāṇinī;</i></a><br>
<a><i>Vinda maṃ ariyena vedena,</i></a><br>
<a><i>Sāvaya maṃ yadicchasi”.</i></a></p>
<p><a data-ref="sc4, ms22J_1385, msdiv61"><i>“Kuṇapādini lohitape,</i></a><br>
<a><i>cori kukkuṭapothini;</i></a><br>
<a><i>Na tvaṃ ariyena vedena,</i></a><br>
<a><i>mamaṃ bhattāramicchasi”.</i></a></p>
<p><a data-var="caturā → cāturā (sya1ed, sya2ed, mr)" data-ref="sc5, ms22J_1386, msdiv62"><i>“Evampi caturā nārī,</i></a><br>
<a data-var="sadhanaṃ → pavaraṃ (bj, sya1ed, sya2ed, pts-vp-pli1)"><i>disvāna sadhanaṃ naraṃ;</i></a><br>
<a><i>Nenti saṇhāhi vācāhi,</i></a><br>
<a><i>biḷārī viya kukkuṭaṃ.</i></a></p>
<p><a data-ref="sc6, ms22J_1387, msdiv63"><i>Yo ca uppatitaṃ atthaṃ,</i></a><br>
<a><i>na khippamanubujjhati;</i></a><br>
<a><i>Amittavasamanveti,</i></a><br>
<a><i>pacchā ca anutappati.</i></a></p>
<p><a data-ref="sc7, ms22J_1388, msdiv64"><i>Yo ca uppatitaṃ atthaṃ,</i></a><br>
<a><i>khippameva nibodhati;</i></a><br>
<a><i>Muccate sattusambādhā,</i></a><br>
<a><i>kukkuṭova biḷāriyā”ti.</i></a></p>
</blockquote>
<p class="endsutta"><a data-ref="sc8, ms22J_1389"><i>Kukkuṭajātakaṃ aṭṭhamaṃ.</i></a></p>
</article>
</section>
</div>
</body>
</html>
