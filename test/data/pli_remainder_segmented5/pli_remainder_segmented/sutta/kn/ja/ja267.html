<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja267">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Padumavagga</i></a></p>
<h1><a><i>7. Kakkaṭakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.343, ms22J_736, msdiv49"><i>“Siṅgīmigo āyatacakkhunetto,</i></a><br>
<a><i>Aṭṭhittaco vārisayo alomo;</i></a><br>
<a><i>Tenābhibhūto kapaṇaṃ rudāmi,</i></a><br>
<a data-var="jaheyya → jaheyyāti (pts-vp-pli1); jahā'yye (?)"><i>Mā heva maṃ pāṇasamaṃ jaheyya”.</i></a></p>
<p><a data-ref="sc2, ms22J_737, msdiv50"><i>“Ayya na taṃ jahissāmi,</i></a><br>
<a data-var="kuñjaraṃ saṭṭhihāyanaṃ → kuñjara saṭṭhihāyana (bj, pts-vp-pli1)"><i>kuñjaraṃ saṭṭhihāyanaṃ;</i></a><br>
<a><i>Pathabyā cāturantāya,</i></a><br>
<a><i>suppiyo hosi me tuvaṃ”.</i></a></p>
<p><a data-ref="sc3, ms22J_738, msdiv51"><i>“Ye kuḷīrā samuddasmiṃ,</i></a><br>
<a data-var="yamunāya → nammadāya (bj, pts-vp-pli1)"><i>gaṅgāya yamunāya ca;</i></a><br>
<a><i>Tesaṃ tvaṃ vārijo seṭṭho,</i></a><br>
<a><i>muñca rodantiyā patin”ti.</i></a></p>
</blockquote>
<p class="endsutta"><a data-var="Kakkaṭakajātakaṃ → suvaṇṇakakkaṭakajātakaṃ (sya1ed, sya2ed); kakkaṭajātakaṃ (pts-vp-pli1); kuḷīrajātakaṃ (mr)" data-ref="sc4, ms22J_739"><i>Kakkaṭakajātakaṃ sattamaṃ.</i></a></p>
</article>
</section>
</div>
</body>
</html>
