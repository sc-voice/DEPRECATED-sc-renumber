<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja315">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Pucimandavagga</i></a></p>
<h1><a><i>5. Sabbamaṃsalābhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.49, ms22J_955, msdiv57"><i>“Pharusā vata te vācā,</i></a><br>
<a data-var="maṃsaṃ → samma (pts-vp-pli1, mr) | asi → casi (pts-vp-pli1)"><i>maṃsaṃ yācanako asi;</i></a><br>
<a data-var="Kilomasadisī → kilomassa sadisā (pts-vp-pli1)"><i>Kilomasadisī vācā,</i></a><br>
<a><i>kilomaṃ samma dammi te”.</i></a></p>
<p><a data-ref="sc2, pts-vp-pli3.50, ms22J_956, msdiv58"><i>“Aṅgametaṃ manussānaṃ,</i></a><br>
<a><i>bhātā loke pavuccati;</i></a><br>
<a data-var="Aṅgassa sadisī vācā → aṅgassadisī te vācā (mr)"><i>Aṅgassa sadisī vācā,</i></a><br>
<a><i>aṅgaṃ samma dadāmi te”.</i></a></p>
<p><a data-ref="sc3, ms22J_957, msdiv59"><i>“Tātāti putto vadamāno,</i></a><br>
<a data-var="kampeti → sammeti (mr)"><i>kampeti hadayaṃ pitu;</i></a><br>
<a data-var="Hadayassa sadisī → hadayassadisī (mr)"><i>Hadayassa sadisī vācā,</i></a><br>
<a><i>hadayaṃ samma dammi te”.</i></a></p>
<p><a data-ref="sc4, ms22J_958, msdiv60"><i>“Yassa gāme sakhā natthi,</i></a><br>
<a><i>yathāraññaṃ tatheva taṃ;</i></a><br>
<a><i>Sabbassa sadisī vācā,</i></a><br>
<a><i>sabbaṃ samma dadāmi te”ti.</i></a></p>
</blockquote>
<p class="endsutta"><a data-var="Sabbamaṃsalābhajātakaṃ → maṃsajātakaṃ (bj, sya1ed, sya2ed, pts-vp-pli1)" data-ref="sc5, ms22J_959"><i>Sabbamaṃsalābhajātakaṃ pañcamaṃ.</i></a></p>
</article>
</section>
</div>
</body>
</html>
