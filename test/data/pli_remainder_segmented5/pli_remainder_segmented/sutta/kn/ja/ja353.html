<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja353">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Maṇikuṇḍalavagga</i></a></p>
<h1><a><i>3. Venasākhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.158, ms22J_1161, msdiv14"><i>“Nayidaṃ niccaṃ bhavitabbaṃ brahmadatta,</i></a><br>
<a><i>Khemaṃ subhikkhaṃ sukhatā ca kāye;</i></a><br>
<a><i>Atthaccaye mā ahu sampamūḷho,</i></a><br>
<a><i>Bhinnaplavo sāgarasseva majjhe.</i></a></p>
<p><a data-ref="sc2, ms22J_1162, msdiv15"><i>Yāni karoti puriso,</i></a><br>
<a><i>tāni attani passati;</i></a><br>
<a><i>Kalyāṇakārī kalyāṇaṃ,</i></a><br>
<a><i>pāpakārī ca pāpakaṃ;</i></a><br>
<a><i>Yādisaṃ vapate bījaṃ,</i></a><br>
<a><i>tādisaṃ harate phalaṃ”.</i></a></p>
<p><a data-ref="sc3, pts-vp-pli3.160, ms22J_1163, msdiv16"><i>“Idaṃ tadācariyavaco,</i></a><br>
<a><i>pārāsariyo yadabravi;</i></a><br>
<a data-var="su → māssu (bj, sya1ed, sya2ed, pts-vp-pli1)"><i>Mā su tvaṃ akari pāpaṃ,</i></a><br>
<a><i>yaṃ tvaṃ pacchā kataṃ tape.</i></a></p>
<p><a data-var="piṅgiya → so piṅgiyo (sya1ed, sya2ed); sopi bhiyyo (mr) | venasākho → dhonasākho (bj, pts-vp-pli1)" data-ref="sc4, ms22J_1164, msdiv17"><i>Ayameva so piṅgiya venasākho,</i></a><br>
<a><i>Yamhi ghātayiṃ khattiyānaṃ sahassaṃ;</i></a><br>
<a><i>Alaṅkate candanasārānulitte,</i></a><br>
<a><i>Tameva dukkhaṃ paccāgataṃ mamaṃ.</i></a></p>
<p><a data-var="ca → sāmāpi (bj, sya1ed, sya2ed) | candanalittagattā → … gattī (bj, sya1ed, sya2ed, pts-vp-pli1, mr)" data-ref="sc5, pts-vp-pli3.161, ms22J_1165, msdiv18"><i>Sāmā ca kho candanalittagattā,</i></a><br>
<a><i>Laṭṭhīva sobhañjanakassa uggatā;</i></a><br>
<a data-var="Adisvā → adisvāva (bj)"><i>Adisvā kālaṃ karissāmi ubbariṃ,</i></a><br>
<a><i>Taṃ me ito dukkhataraṃ bhavissatī”ti.</i></a></p>
</blockquote>
<p class="endsutta"><a data-var="Venasākhajātakaṃ → dhonasākhajātakaṃ (si, pts-vp-pli1)" data-ref="sc6, ms22J_1166"><i>Venasākhajātakaṃ tatiyaṃ.</i></a></p>
</article>
</section>
</div>
</body>
</html>
