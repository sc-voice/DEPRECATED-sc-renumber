<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja375">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Aḍḍhavagga</i></a></p>
<h1><a><i>5. Kapotajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.225, ms22J_1306, msdiv135"><i>“Idāni khomhi sukhito arogo,</i></a><br>
<a><i>Nikkaṇṭako nippatito kapoto;</i></a><br>
<a><i>Kāhāmi dānī hadayassa tuṭṭhiṃ,</i></a><br>
<a><i>Tathāhimaṃ maṃsasākaṃ baleti”.</i></a></p>
<p><a data-ref="sc2, pts-vp-pli3.226, ms22J_1307, msdiv136"><i>“Kāyaṃ balākā sikhinī,</i></a><br>
<a><i>corī laṅghipitāmahā;</i></a><br>
<a><i>Oraṃ balāke āgaccha,</i></a><br>
<a><i>caṇḍo me vāyaso sakhā”.</i></a></p>
<p><a data-ref="sc3, ms22J_1308, msdiv137"><i>“Alañhi te jagghitāye,</i></a><br>
<a><i>Mamaṃ disvāna edisaṃ;</i></a><br>
<a><i>Vilūnaṃ sūdaputtena,</i></a><br>
<a data-var="Piṭṭhamaṇḍena → piṭṭhamaddena (bj); piṭṭhamaṭṭhena (sya1ed, sya2ed); pitthimaddena (pts-vp-pli1)"><i>Piṭṭhamaṇḍena makkhitaṃ”.</i></a></p>
<p><a data-ref="sc4, ms22J_1309, msdiv138"><i>“Sunhāto suvilittosi,</i></a><br>
<a><i>annapānena tappito;</i></a><br>
<a><i>Kaṇṭhe ca te veḷuriyo,</i></a><br>
<a><i>agamā nu kajaṅgalaṃ”.</i></a></p>
<p><a data-ref="sc5, ms22J_1310, msdiv139"><i>“Mā te mitto amitto vā,</i></a><br>
<a><i>agamāsi kajaṅgalaṃ;</i></a><br>
<a><i>Piñchāni tattha lāyitvā,</i></a><br>
<a><i>kaṇṭhe bandhanti vaṭṭanaṃ”.</i></a></p>
<p><a data-ref="sc6, pts-vp-pli3.227, ms22J_1311, msdiv140"><i>“Punapāpajjasī samma,</i></a><br>
<a><i>Sīlañhi tava tādisaṃ;</i></a><br>
<a><i>Na hi mānusakā bhogā,</i></a><br>
<a><i>Subhuñjā honti pakkhinā”ti. (841)</i></a></p>
</blockquote>
<p class="endsutta"><a data-var="Kapotajātakaṃ → kapotakajātakaṃ (sya1ed, sya2ed)" data-ref="sc7, ms22J_1312"><i>Kapotajātakaṃ pañcamaṃ.</i></a></p>
<p class="endvagga"><a><i>Aḍḍhavaggo tatiyo.</i></a></p>
<p class="uddana-intro"><a data-ref="sc8, ms22J_1313"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms22J_1314"><i>Atha vaṇṇa sasīla hiri labhate,</i></a><br>
<a><i>Sumukhā visa sāḷiyamittavaro;</i></a><br>
<a><i>Atha cakka palāsa sarāja sato,</i></a><br>
<a><i>Yava bāla kapotaka pannarasāti.</i></a></p>
</blockquote>
<p class="uddana-intro"><a data-ref="sc10, ms22J_1315"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc11, ms22J_1316"><i>Jīnañca vaṇṇaṃ asamaṃvaguppari,</i></a><br>
<a data-var="jātakanti santi vīsati → jātaka pañcavīsati (?)"><i>Sudesitā jātakanti santi vīsati;</i></a><br>
<a><i>Mahesino brahmacarittamutta-</i></a><br>
<a><i>Mavoca gāthā atthavatī subyañjanāti.</i></a></p>
</blockquote>
<p class="endsection"><a data-ref="sc12, ms22J_1317"><i>Pañcakanipātaṃ niṭṭhitaṃ.</i></a></p>
</article>
</section>
</div>
</body>
</html>
