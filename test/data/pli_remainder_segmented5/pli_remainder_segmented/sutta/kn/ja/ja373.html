<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja373">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Aḍḍhavagga</i></a></p>
<h1><a><i>3. Mūsikajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.217, ms22J_1292, msdiv123"><i>“Kuhiṃ gatā kattha gatā,</i></a><br>
<a><i>iti lālappatī jano;</i></a><br>
<a><i>Ahameveko jānāmi,</i></a><br>
<a><i>udapāne mūsikā hatā.</i></a></p>
<p><a data-var="Yañcetaṃ → yathetaṃ (bj, pts-vp-pli1); yavetaṃ (mr); yametaṃ (katthaci)" data-ref="sc2, ms22J_1293, msdiv124"><i>Yañcetaṃ iti cīti ca,</i></a><br>
<a><i>gadrabhova nivattasi;</i></a><br>
<a><i>Udapāne mūsikaṃ hantvā,</i></a><br>
<a><i>yavaṃ bhakkhetumicchasi.</i></a></p>
<p><a data-ref="sc3, ms22J_1294, msdiv125"><i>Daharo cāsi dummedha,</i></a><br>
<a data-var="paṭhamuppattiko → paṭhamuppattito (si, pts-vp-pli1)"><i>paṭhamuppattiko susu;</i></a><br>
<a data-var="Dīghañcetaṃ → dīghametaṃ (bj, pts-vp-pli1) | samāsajja → samāpajja (sya1ed, sya2ed, mr)"><i>Dīghañcetaṃ samāsajja,</i></a><br>
<a><i>na te dassāmi jīvitaṃ.</i></a></p>
<p><a data-ref="sc4, ms22J_1295, msdiv126"><i>Nāntalikkhabhavanena,</i></a><br>
<a data-var="nāṅgaputtapinena → nāṅgaputtasirena (bj, sya1ed, sya2ed); naṅgaputtasirena (pts-vp-pli1)"><i>nāṅgaputtapinena vā;</i></a><br>
<a><i>Puttena hi patthayito,</i></a><br>
<a><i>silokehi pamocito.</i></a></p>
<p><a data-ref="sc5, ms22J_1296, msdiv127"><i>Sabbaṃ sutamadhīyetha,</i></a><br>
<a><i>hīnamukkaṭṭhamajjhimaṃ;</i></a><br>
<a><i>Sabbassa atthaṃ jāneyya,</i></a><br>
<a><i>na ca sabbaṃ payojaye;</i></a><br>
<a><i>Hoti tādisako kālo,</i></a><br>
<a><i>yattha atthāvahaṃ sutan”ti.</i></a></p>
</blockquote>
<p class="endsutta"><a data-ref="sc6, ms22J_1297"><i>Mūsikajātakaṃ tatiyaṃ.</i></a></p>
</article>
</section>
</div>
</body>
</html>
