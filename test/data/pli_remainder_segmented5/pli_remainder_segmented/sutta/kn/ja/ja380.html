<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja380">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Avāriyavagga</i></a></p>
<h1><a><i>5. Āsaṅkajātaka</i></a></h1>
</div>
<blockquote class="gatha">
<p><a data-ref="sc1, ms22J_1347, msdiv26"><i>“Āsāvatī nāma latā,</i></a><br>
<a><i>jātā cittalatāvane;</i></a><br>
<a><i>Tassā vassasahassena,</i></a><br>
<a><i>ekaṃ nibbattate phalaṃ.</i></a></p>
<p><a data-ref="sc2, ms22J_1348, msdiv27"><i>Taṃ devā payirupāsanti,</i></a><br>
<a><i>tāva dūraphalaṃ satiṃ;</i></a><br>
<a data-var="Āsīseva → āsiṃseva (bj, sya1ed, sya2ed, pts-vp-pli1)"><i>Āsīseva tuvaṃ rāja,</i></a><br>
<a><i>āsā phalavatī sukhā.</i></a></p>
<p><a data-var="Āsīsateva → āsiṃsetheva (bj, pts-vp-pli1); āsiṃsatheva (sya1ed, sya2ed)" data-ref="sc3, ms22J_1349, msdiv28"><i>Āsīsateva so pakkhī,</i></a><br>
<a data-var="āsīsateva → āsiṃsetheva (bj, pts-vp-pli1); āsiṃsatheva (sya1ed, sya2ed)"><i>āsīsateva so dijo;</i></a><br>
<a data-var="Tassa cāsā → tassevāsā (sya1ed, sya2ed)"><i>Tassa cāsā samijjhati,</i></a><br>
<a><i>tāva dūragatā satī;</i></a><br>
<a><i>Āsīseva tuvaṃ rāja,</i></a><br>
<a><i>āsā phalavatī sukhā”.</i></a></p>
<p><a data-var="Sampesi → saṃsesi (mr)" data-ref="sc4, pts-vp-pli3.253, ms22J_1350, msdiv29"><i>“Sampesi kho maṃ vācāya,</i></a><br>
<a data-var="sampesi → saṃsesi (mr)"><i>na ca sampesi kammunā;</i></a><br>
<a><i>Mālā sereyyakasseva,</i></a><br>
<a><i>vaṇṇavantā agandhikā.</i></a></p>
<p><a data-ref="sc5, ms22J_1351, msdiv30"><i>Aphalaṃ madhuraṃ vācaṃ,</i></a><br>
<a><i>yo mittesu pakubbati;</i></a><br>
<a><i>Adadaṃ avissajaṃ bhogaṃ,</i></a><br>
<a><i>sandhi tenassa jīrati.</i></a></p>
<p><a data-ref="sc6, ms22J_1352, msdiv31"><i>Yañhi kayirā tañhi vade,</i></a><br>
<a><i>yaṃ na kayirā na taṃ vade;</i></a><br>
<a><i>Akarontaṃ bhāsamānaṃ,</i></a><br>
<a><i>parijānanti paṇḍitā.</i></a></p>
<p><a data-ref="sc7, ms22J_1353, msdiv32"><i>Balañca vata me khīṇaṃ,</i></a><br>
<a><i>pātheyyañca na vijjati;</i></a><br>
<a><i>Saṅke pāṇūparodhāya,</i></a><br>
<a><i>handa dāni vajāmahaṃ”.</i></a></p>
<p><a data-ref="sc8, pts-vp-pli3.254, ms22J_1354, msdiv33"><i>“Etadeva hi me nāmaṃ,</i></a><br>
<a><i>Yaṃ nāmasmi rathesabha;</i></a><br>
<a><i>Āgamehi mahārāja,</i></a><br>
<a><i>Pitaraṃ āmantayāmahan”ti.</i></a></p>
</blockquote>
<p class="endsutta"><a data-ref="sc9, ms22J_1355"><i>Āsaṅkajātakaṃ pañcamaṃ.</i></a></p>
</article>
</section>
</div>
</body>
</html>
