<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja366">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>6. Gumbiyajātaka</i></a></h1>
</div>
<blockquote class="gatha">
<p><a data-ref="sc1, ms22J_1247, msdiv85"><i>“Madhuvaṇṇaṃ madhurasaṃ,</i></a><br>
<a><i>madhugandhaṃ visaṃ ahu;</i></a><br>
<a><i>Gumbiyo ghāsamesāno,</i></a><br>
<a><i>araññe odahī visaṃ.</i></a></p>
<p><a data-var="Madhu iti maññamānā → madhūti maññamānā ye (pts-vp-pli1); madhūti maññamānāya (mr)" data-ref="sc2, ms22J_1248, msdiv86"><i>Madhu iti maññamānā,</i></a><br>
<a data-var="visamakhādisuṃ → visamasāyisuṃ (bj, sya1ed, sya2ed); visaṃ samāsāsisuṃ (pts-vp-pli1)"><i>ye taṃ visamakhādisuṃ;</i></a><br>
<a><i>Tesaṃ taṃ kaṭukaṃ āsi,</i></a><br>
<a><i>maraṇaṃ tenupāgamuṃ.</i></a></p>
<p><a data-ref="sc3, ms22J_1249, msdiv87"><i>Ye ca kho paṭisaṅkhāya,</i></a><br>
<a><i>visaṃ taṃ parivajjayuṃ;</i></a><br>
<a><i>Te āturesu sukhitā,</i></a><br>
<a><i>ḍayhamānesu nibbutā.</i></a></p>
<p><a data-ref="sc4, ms22J_1250, msdiv88"><i>Evameva manussesu,</i></a><br>
<a><i>visaṃ kāmā samohitā;</i></a><br>
<a><i>Āmisaṃ bandhanañcetaṃ,</i></a><br>
<a data-var="maccuveso → maccuvaso (bj, sya1ed, sya2ed)"><i>maccuveso guhāsayo.</i></a></p>
<p><a data-ref="sc5, ms22J_1251, msdiv89"><i>Evameva ime kāme,</i></a><br>
<a data-var="paricārike → paricārake (bj, pts-vp-pli1)"><i>āturā paricārike;</i></a><br>
<a><i>Ye sadā parivajjenti,</i></a><br>
<a><i>saṅgaṃ loke upaccagun”ti.</i></a></p>
</blockquote>
<p class="endsutta"><a data-ref="sc6, ms22J_1252"><i>Gumbiyajātakaṃ chaṭṭhaṃ.</i></a></p>
</article>
</section>
</div>
</body>
</html>
