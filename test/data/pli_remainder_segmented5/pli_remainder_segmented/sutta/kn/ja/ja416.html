<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja416">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>11. Parantapajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.418, ms22J_1660, msdiv154"><i>“Āgamissati me pāpaṃ,</i></a><br>
<a><i>āgamissati me bhayaṃ;</i></a><br>
<a><i>Tadā hi calitā sākhā,</i></a><br>
<a><i>manussena migena vā”.</i></a></p>
<p><a data-ref="sc2, pts-vp-pli3.419, ms22J_1661, msdiv155"><i>“Bhīruyā nūna me kāmo,</i></a><br>
<a><i>avidūre vasantiyā;</i></a><br>
<a><i>Karissati kisaṃ paṇḍuṃ,</i></a><br>
<a><i>sāva sākhā parantapaṃ.</i></a></p>
<p><a data-ref="sc3, ms22J_1662, msdiv156"><i>Socayissati maṃ kantā,</i></a><br>
<a><i>gāme vasamaninditā;</i></a><br>
<a><i>Karissati kisaṃ paṇḍuṃ,</i></a><br>
<a><i>sāva sākhā parantapaṃ.</i></a></p>
<p><a data-var="asitāpaṅgi → hasitāpaṅgi (bj, pts-vp-pli1); hasitāpaṅgī (sya1ed, sya2ed)" data-ref="sc4, ms22J_1663, msdiv157"><i>Tayā maṃ asitāpaṅgi,</i></a><br>
<a data-var="sitāni → mihitāni (bj, sya1ed, sya2ed, pts-vp-pli1)"><i>sitāni bhaṇitāni ca;</i></a><br>
<a><i>Kisaṃ paṇḍuṃ karissanti,</i></a><br>
<a><i>sāva sākhā parantapaṃ”.</i></a></p>
<p><a data-ref="sc5, pts-vp-pli3.420, ms22J_1664, msdiv158"><i>“Agamā nūna so saddo,</i></a><br>
<a><i>asaṃsi nūna so tava;</i></a><br>
<a><i>Akkhātaṃ nūna taṃ tena,</i></a><br>
<a><i>yo taṃ sākhamakampayi.</i></a></p>
<p><a data-ref="sc6, ms22J_1665, msdiv159"><i>Idaṃ kho taṃ samāgamma,</i></a><br>
<a><i>mama bālassa cintitaṃ;</i></a><br>
<a><i>Tadā hi calitā sākhā,</i></a><br>
<a><i>manussena migena vā”.</i></a></p>
<p><a data-ref="sc7, ms22J_1666, msdiv160"><i>“Tatheva tvaṃ avedesi,</i></a><br>
<a data-var="Avañci → avajjhi (mr)"><i>Avañci pitaraṃ mama;</i></a><br>
<a><i>Hantvā sākhāhi chādento,</i></a><br>
<a data-var="me → te (sya1ed, sya2ed, mr)"><i>Āgamissati me bhayan”ti. (1140)</i></a></p>
</blockquote>
<p class="endsutta"><a data-ref="sc8, ms22J_1667"><i>Parantapajātakaṃ ekādasamaṃ.</i></a></p>
<p class="endvagga"><a><i>Gandhāravaggo dutiyo.</i></a></p>
<p class="uddana-intro"><a data-ref="sc9, ms22J_1668"><i>Tassuddānaṃ</i></a></p>
<blockquote class="uddanagatha">
<p><a data-ref="sc10, ms22J_1669"><i>Varagāma mahākapi bhaggava ca,</i></a><br>
<a><i>Daḷhadhamma sakuñjara kesavaro;</i></a><br>
<a><i>Urago vidhuro puna jāgarataṃ,</i></a><br>
<a><i>Atha kosalādhipa parantapa cāti.</i></a></p>
</blockquote>
<p class="uddana-intro"><a data-ref="sc11, ms22J_1670"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc12, ms22J_1671"><i>Atha sattanipātamhi,</i></a><br>
<a><i>vaggaṃ me bhaṇato suṇa;</i></a><br>
<a><i>Kukku ca puna gandhāro,</i></a><br>
<a><i>dveva vuttā mahesināti.</i></a></p>
</blockquote>
<p class="endsection"><a data-ref="sc13, ms22J_1672"><i>Sattakanipātaṃ niṭṭhitaṃ.</i></a></p>
</article>
</section>
</div>
</body>
</html>
