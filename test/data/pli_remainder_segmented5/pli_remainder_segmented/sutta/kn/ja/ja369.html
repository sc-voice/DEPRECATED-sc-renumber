<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja369">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>9. Mittavindakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.206, ms22J_1265, msdiv100"><i>“Kyāhaṃ devānamakaraṃ,</i></a><br>
<a><i>kiṃ pāpaṃ pakataṃ mayā;</i></a><br>
<a data-var="ohacca → ūhacca (pts-vp-pli1); uhacca (mr)"><i>Yaṃ me sirasmiṃ ohacca,</i></a><br>
<a><i>cakkaṃ bhamati matthake”.</i></a></p>
<p><a data-ref="sc2, ms22J_1266, msdiv101"><i>“Atikkamma ramaṇakaṃ,</i></a><br>
<a><i>sadāmattañca dūbhakaṃ;</i></a><br>
<a><i>Brahmattarañca pāsādaṃ,</i></a><br>
<a><i>kenatthena idhāgato”.</i></a></p>
<p><a data-ref="sc3, ms22J_1267, msdiv102"><i>“Ito bahutarā bhogā,</i></a><br>
<a><i>atra maññe bhavissare;</i></a><br>
<a><i>Iti etāya saññāya,</i></a><br>
<a><i>passa maṃ byasanaṃ gataṃ”.</i></a></p>
<p><a data-ref="sc4, ms22J_1268, msdiv103"><i>“Catubbhi aṭṭhajjhagamā,</i></a><br>
<a data-var="aṭṭhāhipi ca → aṭṭhakābhi (bj); aṭṭhābhi cāpi (sya1ed, sya2ed, mr)"><i>aṭṭhāhipi ca soḷasa;</i></a><br>
<a><i>Soḷasāhi ca bāttiṃsa,</i></a><br>
<a><i>atricchaṃ cakkamāsado;</i></a><br>
<a><i>Icchāhatassa posassa,</i></a><br>
<a><i>cakkaṃ bhamati matthake.</i></a></p>
<p><a data-var="Uparivisālā duppūrā → uparivisālaṃ duppūraṃ (pts-vp-pli1)" data-ref="sc5, ms22J_1269, msdiv104"><i>Uparivisālā duppūrā,</i></a><br>
<a data-var="icchā visaṭagāminī → icchā visadagāminī (bj); icchāvisaṭagāminiṃ (pts-vp-pli1)"><i>icchā visaṭagāminī;</i></a><br>
<a><i>Ye ca taṃ anugijjhanti,</i></a><br>
<a><i>te honti cakkadhārino”ti.</i></a></p>
</blockquote>
<p class="endsutta"><a data-var="Mittavindakajātakaṃ → mittavindukajātakaṃ (sya1ed, sya2ed); mittavindajātakaṃ (pts-vp-pli1)" data-ref="sc6, ms22J_1270"><i>Mittavindakajātakaṃ navamaṃ.</i></a></p>
</article>
</section>
</div>
</body>
</html>
