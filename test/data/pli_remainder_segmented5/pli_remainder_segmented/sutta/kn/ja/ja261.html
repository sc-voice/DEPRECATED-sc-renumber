<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja261">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Padumavagga</i></a></p>
<h1><a><i>1. Padumajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.322, ms22J_712, msdiv31"><i>“Yathā kesā ca massū ca,</i></a><br>
<a><i>chinnaṃ chinnaṃ virūhati;</i></a><br>
<a><i>Evaṃ rūhatu te nāsā,</i></a><br>
<a><i>padumaṃ dehi yācito”.</i></a></p>
<p><a data-ref="sc2, ms22J_713, msdiv32"><i>“Yathā sāradikaṃ bījaṃ,</i></a><br>
<a><i>khette vuttaṃ virūhati;</i></a><br>
<a><i>Evaṃ rūhatu te nāsā,</i></a><br>
<a><i>padumaṃ dehi yācito”.</i></a></p>
<p><a data-var="palapantete → vilapantete (sya1ed, sya2ed, mr)" data-ref="sc3, ms22J_714, msdiv33"><i>“Ubhopi palapantete,</i></a><br>
<a><i>api padmāni dassati;</i></a><br>
<a><i>Vajjuṃ vā te na vā vajjuṃ,</i></a><br>
<a><i>natthi nāsāya rūhanā;</i></a><br>
<a><i>Dehi samma padumāni,</i></a><br>
<a><i>ahaṃ yācāmi yācito”ti.</i></a></p>
</blockquote>
<p class="endsutta"><a data-ref="sc4, ms22J_715"><i>Padumajātakaṃ paṭhamaṃ.</i></a></p>
</article>
</section>
</div>
</body>
</html>
