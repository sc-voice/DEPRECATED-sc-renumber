<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja417">
<article>
<div class="hgroup">
<p class="division"><a><i>Jātaka</i></a></p>
<p><a><i>Aṭṭhakanipāta</i></a></p>
<p><a><i>Kaccānivagga</i></a></p>
<h1><a><i>1. Kaccānijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.425, ms22J_1673, msdiv1"><i>“Odātavatthā suci allakesā,</i></a><br>
<a data-var="kumbhimadhissayitvā → kumbhimapassayitvā (pts-vp-pli1)"><i>Kaccāni kiṃ kumbhimadhissayitvā;</i></a><br>
<a><i>Piṭṭhā tilā dhovasi taṇḍulāni,</i></a><br>
<a><i>Tilodano hehiti kissahetu”.</i></a></p>
<p><a data-var="bhojanatthā → bhojanatthaṃ (sya1ed, sya2ed)" data-ref="sc2, ms22J_1674, msdiv2"><i>“Na kho ayaṃ brāhmaṇa bhojanatthā,</i></a><br>
<a><i>Tilodano hehiti sādhupakko;</i></a><br>
<a data-var="pahuttamajja → pahūtamajja (bj); pahūnamajja (sya1ed, sya2ed); bahūtamajjā (pts-vp-pli1)"><i>Dhammo mato tassa pahuttamajja,</i></a><br>
<a><i>Ahaṃ karissāmi susānamajjhe”.</i></a></p>
<p><a data-ref="sc3, pts-vp-pli3.426, ms22J_1675, msdiv3"><i>“Anuvicca kaccāni karohi kiccaṃ,</i></a><br>
<a data-var="taveva → taveta (bj, sya1ed, sya2ed, pts-vp-pli1)"><i>Dhammo mato ko nu taveva saṃsi;</i></a><br>
<a><i>Sahassanetto atulānubhāvo,</i></a><br>
<a><i>Na miyyatī dhammavaro kadāci”.</i></a></p>
<p><a data-ref="sc4, ms22J_1676, msdiv4"><i>“Daḷhappamāṇaṃ mama ettha brahme,</i></a><br>
<a><i>Dhammo mato natthi mamettha kaṅkhā;</i></a><br>
<a><i>Yeyeva dāni pāpā bhavanti,</i></a><br>
<a><i>Te teva dāni sukhitā bhavanti.</i></a></p>
<p><a data-ref="sc5, ms22J_1677, msdiv5"><i>Suṇisā hi mayhaṃ vañjhā ahosi,</i></a><br>
<a><i>Sā maṃ vadhitvāna vijāyi puttaṃ;</i></a><br>
<a><i>Sā dāni sabbassa kulassa issarā,</i></a><br>
<a data-var="panamhi → vasāmi (sya1ed, sya2ed)"><i>Ahaṃ panamhi apaviddhā ekikā”.</i></a></p>
<p><a data-var="na matohamasmi → nāhaṃ matosmi (bj, pts-vp-pli1)" data-ref="sc6, ms22J_1678, msdiv6"><i>“Jīvāmi vohaṃ na matohamasmi,</i></a><br>
<a><i>Taveva atthāya idhāgatosmi;</i></a><br>
<a><i>Yā taṃ vadhitvāna vijāyi puttaṃ,</i></a><br>
<a><i>Sahāva puttena karomi bhasmaṃ”.</i></a></p>
<p><a data-var="Evañca → etañca (bj, pts-vp-pli1)" data-ref="sc7, pts-vp-pli3.427, ms22J_1679, msdiv7"><i>“Evañca te ruccati devarāja,</i></a><br>
<a><i>Mameva atthāya idhāgatosi;</i></a><br>
<a><i>Ahañca putto suṇisā ca nattā,</i></a><br>
<a><i>Sammodamānā gharamāvasema”.</i></a></p>
<p><a data-ref="sc8, ms22J_1680, msdiv8"><i>“Evañca te ruccati kātiyāni,</i></a><br>
<a><i>Hatāpi santā na jahāsi dhammaṃ;</i></a><br>
<a data-var="Tuvañca → tvañca (pts-vp-pli1, mr)"><i>Tuvañca putto suṇisā ca nattā,</i></a><br>
<a><i>Sammodamānā gharamāvasetha.</i></a></p>
<p><a data-ref="sc9, ms22J_1681, msdiv9"><i>Sā kātiyānī suṇisāya saddhiṃ,</i></a><br>
<a><i>Sammodamānā gharamāvasittha;</i></a><br>
<a><i>Putto ca nattā ca upaṭṭhahiṃsu,</i></a><br>
<a><i>Devānamindena adhiggahītā”ti.</i></a></p>
</blockquote>
<p class="endsutta"><a data-ref="sc10, ms22J_1682"><i>Kaccānijātakaṃ paṭhamaṃ.</i></a></p>
</article>
</section>
</div>
</body>
</html>
