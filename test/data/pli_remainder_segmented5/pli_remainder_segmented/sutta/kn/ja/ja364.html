<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja364">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>4. Khajjopanakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.197, ms22J_1235, msdiv75"><i>“Ko nu santamhi pajjote,</i></a><br>
<a><i>aggipariyesanaṃ caraṃ;</i></a><br>
<a data-var="ratti → rattiṃ (bj, sya1ed, sya2ed)"><i>Addakkhi ratti khajjotaṃ,</i></a><br>
<a><i>jātavedaṃ amaññatha.</i></a></p>
<p><a data-ref="sc2, ms22J_1236, msdiv76"><i>Svassa gomayacuṇṇāni,</i></a><br>
<a><i>abhimatthaṃ tiṇāni ca;</i></a><br>
<a><i>Viparītāya saññāya,</i></a><br>
<a><i>nāsakkhi pajjaletave.</i></a></p>
<p><a data-ref="sc3, ms22J_1237, msdiv77"><i>Evampi anupāyena,</i></a><br>
<a data-var="migo → mago (bj); mūgo (sya1ed, sya2ed)"><i>atthaṃ na labhate migo;</i></a><br>
<a><i>Visāṇato gavaṃ dohaṃ,</i></a><br>
<a><i>yattha khīraṃ na vindati.</i></a></p>
<p><a data-ref="sc4, ms22J_1238, msdiv78"><i>Vividhehi upāyehi,</i></a><br>
<a><i>atthaṃ papponti māṇavā;</i></a><br>
<a><i>Niggahena amittānaṃ,</i></a><br>
<a><i>mittānaṃ paggahena ca.</i></a></p>
<p><a data-var="Senāmokkhapalābhena → seṇimokkho palābhena (bj); senīmokkhūpalābhena (sya1ed, sya2ed)" data-ref="sc5, ms22J_1239, msdiv79"><i>Senāmokkhapalābhena,</i></a><br>
<a><i>vallabhānaṃ nayena ca;</i></a><br>
<a><i>Jagatiṃ jagatipālā,</i></a><br>
<a><i>āvasanti vasundharan”ti.</i></a></p>
</blockquote>
<p class="endsutta"><a data-var="Khajjopanakajātakaṃ → khajjopaṇakapañho (bj)" data-ref="sc6, ms22J_1240"><i>Khajjopanakajātakaṃ catutthaṃ.</i></a></p>
</article>
</section>
</div>
</body>
</html>
