<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja418">
<article>
<div class="hgroup">
<p class="division"><a><i>Jātaka</i></a></p>
<p><a><i>Aṭṭhakanipāta</i></a></p>
<p><a><i>Kaccānivagga</i></a></p>
<h1><a><i>2. Aṭṭhasaddajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.430, ms22J_1683, msdiv10"><i>“Idaṃ pure ninnamāhu,</i></a><br>
<a><i>bahumacchaṃ mahodakaṃ;</i></a><br>
<a><i>Āvāso bakarājassa,</i></a><br>
<a><i>pettikaṃ bhavanaṃ mama;</i></a><br>
<a data-var="bhekena → bhiṅgena (sya2ed, mr)"><i>Tyajja bhekena yāpema,</i></a><br>
<a data-var="okaṃ na vijahāmase → okaṃ na vijjahāmase (sya1ed, sya2ed); okantaṃ na jahāmase (mr)"><i>okaṃ na vijahāmase”.</i></a></p>
<p><a data-ref="sc2, ms22J_1684, msdiv11"><i>“Ko dutiyaṃ asīlissa,</i></a><br>
<a data-var="bhecchati → bhejjati (bj, sya1ed, sya2ed, pts-vp-pli1); bhindati (mr)"><i>bandharassakkhi bhecchati;</i></a><br>
<a><i>Ko me putte kulāvakaṃ,</i></a><br>
<a><i>mañca sotthiṃ karissati”.</i></a></p>
<p><a data-ref="sc3, pts-vp-pli3.431, ms22J_1685, msdiv12"><i>“Sabbā parikkhayā pheggu,</i></a><br>
<a><i>yāva tassā gatī ahu;</i></a><br>
<a><i>Khīṇabhakkho mahārāja,</i></a><br>
<a><i>sāre na ramatī ghuṇo”.</i></a></p>
<p><a data-ref="sc4, pts-vp-pli3.432, ms22J_1686, msdiv13"><i>“Sā nūnāhaṃ ito gantvā,</i></a><br>
<a><i>rañño muttā nivesanā;</i></a><br>
<a><i>Attānaṃ ramayissāmi,</i></a><br>
<a><i>dumasākhaniketinī”.</i></a></p>
<p><a data-ref="sc5, ms22J_1687, msdiv14"><i>“So nūnāhaṃ ito gantvā,</i></a><br>
<a><i>rañño mutto nivesanā;</i></a><br>
<a><i>Aggodakāni pissāmi,</i></a><br>
<a><i>yūthassa purato vajaṃ”.</i></a></p>
<p><a data-ref="sc6, ms22J_1688, msdiv15"><i>“Taṃ maṃ kāmehi sammattaṃ,</i></a><br>
<a><i>rattaṃ kāmesu mucchitaṃ;</i></a><br>
<a data-var="bharato → vanato (mr)"><i>Ānayī bharato luddo,</i></a><br>
<a><i>bāhiko bhaddamatthu te”.</i></a></p>
<p><a data-ref="sc7, ms22J_1689, msdiv16"><i>“Andhakāratimisāyaṃ,</i></a><br>
<a><i>tuṅge uparipabbate;</i></a><br>
<a><i>Sā maṃ saṇhena mudunā,</i></a><br>
<a data-var="khali → khaṇi (bj, sya1ed, sya2ed, pts-vp-pli1)"><i>mā pādaṃ khali yasmani”.</i></a></p>
<p><a data-ref="sc8, pts-vp-pli3.434, ms22J_1690, msdiv17"><i>“Asaṃsayaṃ jātikhayantadassī,</i></a><br>
<a><i>Na gabbhaseyyaṃ punarāvajissaṃ;</i></a><br>
<a data-var="Ayamantimā pacchimā gabbhaseyyā → ayaṃ hi me antimā gabbhaseyyā (bj, pts-vp-pli1); ayamantimā pacchimagabbhaseyyā (sya1ed, sya2ed)"><i>Ayamantimā pacchimā gabbhaseyyā,</i></a><br>
<a><i>Khīṇo me saṃsāro punabbhavāyā”ti.</i></a></p>
</blockquote>
<p class="endsutta"><a data-ref="sc9, ms22J_1691"><i>Aṭṭhasaddajātakaṃ dutiyaṃ.</i></a></p>
</article>
</section>
</div>
</body>
</html>
