<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja401">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>6. Paṇṇakajātaka</i></a></h1>
</div>
<blockquote class="gatha">
<p><a data-var="Paṇṇakaṃ → dasaṇṇakaṃ (bj, sya1ed, sya2ed, pts-vp-pli1)" data-ref="sc1, pts-vp-pli3.338, ms22J_1528, msdiv39"><i>“Paṇṇakaṃ tikhiṇadhāraṃ,</i></a><br>
<a><i>Asiṃ sampannapāyinaṃ;</i></a><br>
<a><i>Parisāyaṃ puriso gilati,</i></a><br>
<a><i>Kiṃ dukkarataraṃ tato;</i></a><br>
<a><i>Yadaññaṃ dukkaraṃ ṭhānaṃ,</i></a><br>
<a><i>Taṃ me akkhāhi pucchito”.</i></a></p>
<p><a data-ref="sc2, pts-vp-pli3.339, ms22J_1529, msdiv40"><i>“Gileyya puriso lobhā,</i></a><br>
<a><i>asiṃ sampannapāyinaṃ;</i></a><br>
<a><i>Yo ca vajjā dadāmīti,</i></a><br>
<a><i>taṃ dukkarataraṃ tato;</i></a><br>
<a><i>Sabbaññaṃ sukaraṃ ṭhānaṃ,</i></a><br>
<a data-var="maddava → māgadha (bj, sya1ed, sya2ed, pts-vp-pli1)"><i>evaṃ jānāhi maddava”.</i></a></p>
<p><a data-ref="sc3, ms22J_1530, msdiv41"><i>“Byākāsi āyuro pañhaṃ,</i></a><br>
<a data-var="atthaṃ → attha (bj, pts-vp-pli1)"><i>atthaṃ dhammassa kovido;</i></a><br>
<a><i>Pukkusaṃ dāni pucchāmi,</i></a><br>
<a><i>kiṃ dukkarataraṃ tato;</i></a><br>
<a><i>Yadaññaṃ dukkaraṃ ṭhānaṃ,</i></a><br>
<a><i>taṃ me akkhāhi pucchito”.</i></a></p>
<p><a data-ref="sc4, ms22J_1531, msdiv42"><i>“Na vācamupajīvanti,</i></a><br>
<a><i>aphalaṃ giramudīritaṃ;</i></a><br>
<a><i>Yo ca datvā avākayirā,</i></a><br>
<a><i>taṃ dukkarataraṃ tato;</i></a><br>
<a><i>Sabbaññaṃ sukaraṃ ṭhānaṃ,</i></a><br>
<a><i>evaṃ jānāhi maddava”.</i></a></p>
<p><a data-ref="sc5, pts-vp-pli3.340, ms22J_1532, msdiv43"><i>“Byākāsi pukkuso pañhaṃ,</i></a><br>
<a><i>atthaṃ dhammassa kovido;</i></a><br>
<a><i>Senakaṃ dāni pucchāmi,</i></a><br>
<a><i>kiṃ dukkarataraṃ tato;</i></a><br>
<a><i>Yadaññaṃ dukkaraṃ ṭhānaṃ,</i></a><br>
<a><i>taṃ me akkhāhi pucchito”.</i></a></p>
<p><a data-ref="sc6, ms22J_1533, msdiv44"><i>“Dadeyya puriso dānaṃ,</i></a><br>
<a><i>appaṃ vā yadi vā bahuṃ;</i></a><br>
<a data-var="nānutappe → nānutape (bj, pts-vp-pli1)"><i>Yo ca datvā nānutappe,</i></a><br>
<a><i>taṃ dukkarataraṃ tato;</i></a><br>
<a><i>Sabbaññaṃ sukaraṃ ṭhānaṃ,</i></a><br>
<a><i>evaṃ jānāhi maddava”.</i></a></p>
<p><a data-ref="sc7, pts-vp-pli3.341, ms22J_1534, msdiv45"><i>“Byākāsi āyuro pañhaṃ,</i></a><br>
<a><i>atho pukkusaporiso;</i></a><br>
<a><i>Sabbe pañhe atibhoti,</i></a><br>
<a><i>yathā bhāsati senako”ti.</i></a></p>
</blockquote>
<p class="endsutta"><a data-var="Paṇṇakajātakaṃ → dasaṇṇakajātakaṃ (bj, sya1ed, sya2ed, pts-vp-pli1)" data-ref="sc8, ms22J_1535"><i>Paṇṇakajātakaṃ chaṭṭhaṃ.</i></a></p>
</article>
</section>
</div>
</body>
</html>
