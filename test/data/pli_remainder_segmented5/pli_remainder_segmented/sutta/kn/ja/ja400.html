<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja400">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>5. Dabbhapupphajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.333, ms22J_1517, msdiv29"><i>“Anutīracārī bhaddante,</i></a><br>
<a><i>sahāyamanudhāva maṃ;</i></a><br>
<a data-var="gahito → rohito (mr)"><i>Mahā me gahito maccho,</i></a><br>
<a><i>so maṃ harati vegasā”.</i></a></p>
<p><a data-ref="sc2, ms22J_1518, msdiv30"><i>“Gambhīracārī bhaddante,</i></a><br>
<a><i>daḷhaṃ gaṇhāhi thāmasā;</i></a><br>
<a><i>Ahaṃ taṃ uddharissāmi,</i></a><br>
<a data-var="uragāmiva → uragammiva (bj, sya1ed, sya2ed, pts-vp-pli1)"><i>supaṇṇo uragāmiva”.</i></a></p>
<p><a data-ref="sc3, ms22J_1519, msdiv31"><i>“Vivādo no samuppanno,</i></a><br>
<a><i>dabbhapuppha suṇohi me;</i></a><br>
<a data-var="medhagaṃ → medhakaṃ (pts-vp-pli1)"><i>Samehi medhagaṃ samma,</i></a><br>
<a><i>vivādo vūpasammataṃ”.</i></a></p>
<p><a data-ref="sc4, ms22J_1520, msdiv32"><i>“Dhammaṭṭhohaṃ pure āsiṃ,</i></a><br>
<a data-var="bahū aḍḍā me tīritā → bahu aṭṭaṃ me tīritaṃ (bj); bahuaṭṭaṃva tīritaṃ (sya1ed, sya2ed); bahu atthaṃ me tīritaṃ (pts-vp-pli1)"><i>bahū aḍḍā me tīritā;</i></a><br>
<a><i>Samemi medhagaṃ samma,</i></a><br>
<a><i>vivādo vūpasammataṃ.</i></a></p>
<p><a data-ref="sc5, ms22J_1521, msdiv33"><i>Anutīracāri naṅguṭṭhaṃ,</i></a><br>
<a><i>sīsaṃ gambhīracārino;</i></a><br>
<a data-var="Accāyaṃ → athāyaṃ (bj, pts-vp-pli1)"><i>Accāyaṃ majjhimo khaṇḍo,</i></a><br>
<a><i>dhammaṭṭhassa bhavissati”.</i></a></p>
<p><a data-ref="sc6, pts-vp-pli3.335, ms22J_1522, msdiv34"><i>“Cirampi bhakkho abhavissa,</i></a><br>
<a><i>sace na vivademase;</i></a><br>
<a><i>Asīsakaṃ anaṅguṭṭhaṃ,</i></a><br>
<a><i>siṅgālo harati rohitaṃ”.</i></a></p>
<p><a data-ref="sc7, ms22J_1523, msdiv35"><i>“Yathāpi rājā nandeyya,</i></a><br>
<a><i>rajjaṃ laddhāna khattiyo;</i></a><br>
<a><i>Evāhamajja nandāmi,</i></a><br>
<a><i>disvā puṇṇamukhaṃ patiṃ.</i></a></p>
<p><a data-ref="sc8, ms22J_1524, msdiv36"><i>Kathaṃ nu thalajo santo,</i></a><br>
<a><i>udake macchaṃ parāmasi;</i></a><br>
<a><i>Puṭṭho me samma akkhāhi,</i></a><br>
<a><i>kathaṃ adhigataṃ tayā”.</i></a></p>
<p><a data-ref="sc9, ms22J_1525, msdiv37"><i>“Vivādena kisā honti,</i></a><br>
<a><i>vivādena dhanakkhayā;</i></a><br>
<a><i>Jīnā uddā vivādena,</i></a><br>
<a><i>bhuñja māyāvi rohitaṃ.</i></a></p>
<p><a data-ref="sc10, pts-vp-pli3.336, ms22J_1526, msdiv38"><i>Evameva manussesu,</i></a><br>
<a><i>vivādo yattha jāyati;</i></a><br>
<a><i>Dhammaṭṭhaṃ paṭidhāvanti,</i></a><br>
<a><i>so hi nesaṃ vināyako;</i></a><br>
<a><i>Dhanāpi tattha jīyanti,</i></a><br>
<a data-var="pavaḍḍhatī”ti → ca vaḍḍhati (pts-vp-pli1)"><i>rājakoso pavaḍḍhatī”ti.</i></a></p>
</blockquote>
<p class="endsutta"><a data-var="Dabbhapupphajātakaṃ → dabbapupphajātakaṃ (sya1ed, sya2ed)" data-ref="sc11, ms22J_1527"><i>Dabbhapupphajātakaṃ pañcamaṃ.</i></a></p>
</article>
</section>
</div>
</body>
</html>
