<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja365">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>5. Ahituṇḍikajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.198, ms22J_1241, msdiv80"><i>“Dhuttomhi samma sumukha,</i></a><br>
<a><i>jūte akkhaparājito;</i></a><br>
<a data-var="Harehi → sevehi (si, pts-vp-pli1)"><i>Harehi ambapakkāni,</i></a><br>
<a><i>vīriyaṃ te bhakkhayāmase”.</i></a></p>
<p><a data-ref="sc2, ms22J_1242, msdiv81"><i>“Alikaṃ vata maṃ samma,</i></a><br>
<a><i>abhūtena pasaṃsasi;</i></a><br>
<a><i>Ko te suto vā diṭṭho vā,</i></a><br>
<a><i>sumukho nāma makkaṭo.</i></a></p>
<p><a data-var="taṃ manasi → me tvaṃ manasi (bj); te maṃ sarasi (mr)" data-ref="sc3, pts-vp-pli3.199, ms22J_1243, msdiv82"><i>Ajjāpi me taṃ manasi,</i></a><br>
<a><i>yaṃ maṃ tvaṃ ahituṇḍika;</i></a><br>
<a><i>Dhaññāpaṇaṃ pavisitvā,</i></a><br>
<a data-var="matto → mutto (mr)"><i>matto chātaṃ hanāsi maṃ.</i></a></p>
<p><a data-ref="sc4, ms22J_1244, msdiv83"><i>Tāhaṃ saraṃ dukkhaseyyaṃ,</i></a><br>
<a><i>api rajjampi kāraye;</i></a><br>
<a><i>Nevāhaṃ yācito dajjaṃ,</i></a><br>
<a><i>tathā hi bhayatajjito.</i></a></p>
<p><a data-ref="sc5, ms22J_1245, msdiv84"><i>Yañca jaññā kule jātaṃ,</i></a><br>
<a><i>Gabbhe tittaṃ amacchariṃ;</i></a><br>
<a><i>Tena sakhiñca mittañca,</i></a><br>
<a><i>Dhīro sandhātumarahatī”ti.</i></a></p>
</blockquote>
<p class="endsutta"><a data-var="Ahituṇḍikajātakaṃ → ahiguṇḍikajātakaṃ (pts-vp-pli1)" data-ref="sc6, ms22J_1246"><i>Ahituṇḍikajātakaṃ pañcamaṃ.</i></a></p>
</article>
</section>
</div>
</body>
</html>
