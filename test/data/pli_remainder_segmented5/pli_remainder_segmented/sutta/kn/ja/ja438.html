<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja438">
<article>
<div class="hgroup">
<p class="division"><a><i>Jātaka</i></a></p>
<p><a><i>Navakanipāta</i></a></p>
<p><a><i>Gijjhavagga</i></a></p>
<h1><a><i>12. Daddarajātaka</i></a></h1>
</div>
<blockquote class="gatha">
<p><a data-ref="sc1, ms22J_1896, msdiv105"><i>“Yo te puttake akhādi,</i></a><br>
<a><i>dinnabhatto adūsake;</i></a><br>
<a><i>Tasmiṃ dāṭhaṃ nipātehi,</i></a><br>
<a><i>mā te muccittha jīvato”.</i></a></p>
<p><a data-ref="sc2, ms22J_1897, msdiv106"><i>“Ākiṇṇaluddo puriso,</i></a><br>
<a><i>dhāticelaṃva makkhito;</i></a><br>
<a><i>Padesaṃ taṃ na passāmi,</i></a><br>
<a><i>yattha dāṭhaṃ nipātaye.</i></a></p>
<p><a data-ref="sc3, ms22J_1898, msdiv107"><i>Akataññussa posassa,</i></a><br>
<a><i>niccaṃ vivaradassino;</i></a><br>
<a><i>Sabbañce pathaviṃ dajjā,</i></a><br>
<a><i>neva naṃ abhirādhaye”.</i></a></p>
<p><a data-ref="sc4, pts-vp-pli3.540, ms22J_1899, msdiv108"><i>“Kiṃ nu subāhu taramānarūpo,</i></a><br>
<a><i>Paccāgatosi saha māṇavena;</i></a><br>
<a><i>Kiṃ kiccamatthaṃ idhamatthi tuyhaṃ,</i></a><br>
<a><i>Akkhāhi me pucchito etamatthaṃ”.</i></a></p>
<p><a data-ref="sc5, pts-vp-pli3.541, ms22J_1900, msdiv109"><i>“Yo te sakhā daddaro sādhurūpo,</i></a><br>
<a><i>Tassa vadhaṃ parisaṅkāmi ajja;</i></a><br>
<a><i>Purisassa kammāyatanāni sutvā,</i></a><br>
<a><i>Nāhaṃ sukhiṃ daddaraṃ ajja maññe”.</i></a></p>
<p><a data-ref="sc6, ms22J_1901, msdiv110"><i>“Kānissa kammāyatanāni assu,</i></a><br>
<a><i>Purisassa vuttisamodhānatāya;</i></a><br>
<a><i>Kaṃ vā paṭiññaṃ purisassa sutvā,</i></a><br>
<a><i>Parisaṅkasi daddaraṃ māṇavena”.</i></a></p>
<p><a data-ref="sc7, ms22J_1902, msdiv111"><i>“Ciṇṇā kaliṅgā caritā vaṇijjā,</i></a><br>
<a><i>Vettācaro saṅkupathopi ciṇṇo;</i></a><br>
<a data-var="vākurehi → vākarehi (pts-vp-pli1, bj -nissya); vāgurehi (?)"><i>Naṭehi ciṇṇaṃ saha vākurehi,</i></a><br>
<a><i>Daṇḍena yuddhampi samajjamajjhe.</i></a></p>
<p><a data-var="kulīkā → kulikā (bj, sya1ed, sya2ed); kuliṅkā (pts-vp-pli1)" data-ref="sc8, ms22J_1903, msdiv112"><i>Baddhā kulīkā mitamāḷhakena,</i></a><br>
<a data-var="Akkhā jitā → akkhācitā (si)"><i>Akkhā jitā saṃyamo abbhatīto;</i></a><br>
<a data-var="Abbāhitaṃ → appahitaṃ (bj, sya1ed, sya2ed); abbūhitaṃ (pts-vp-pli1, bj -nissya) | pubbakaṃ → pupphakaṃ (bj, sya1ed, sya2ed, pts-vp-pli1)"><i>Abbāhitaṃ pubbakaṃ aḍḍharattaṃ,</i></a><br>
<a><i>Hatthā daḍḍhā piṇḍapaṭiggahena.</i></a></p>
<p><a data-ref="sc9, pts-vp-pli3.542, ms22J_1904, msdiv113"><i>Tānissa kammāyatanāni assu,</i></a><br>
<a><i>Purisassa vuttisamodhānatāya;</i></a><br>
<a><i>Yathā ayaṃ dissati lomapiṇḍo,</i></a><br>
<a><i>Gāvo hatā kiṃ pana daddarassā”ti. (1348)</i></a></p>
</blockquote>
<p class="endsutta"><a data-var="Daddarajātakaṃ → tittirajātakaṃ (bj, pts-vp-pli1)" data-ref="sc10, ms22J_1905"><i>Daddarajātakaṃ dvādasamaṃ.</i></a></p>
<p class="endsection"><a data-ref="sc11, ms22J_1906"><i>Navakanipātaṃ niṭṭhitaṃ.</i></a></p>
<p class="uddana-intro"><a data-ref="sc12, ms22J_1907"><i>Tassuddānaṃ</i></a></p>
<blockquote class="uddanagatha">
<p><a data-ref="sc13, ms22J_1908"><i>Varagijjha samajjana haṃsavaro,</i></a><br>
<a><i>Nidhisavhaya hārita pāṭaliko;</i></a><br>
<a><i>Ajarāmara dhaṅka titikkha kuto,</i></a><br>
<a><i>Atha dvādasa pekkhana daddaribhīti.</i></a></p>
</blockquote>
</article>
</section>
</div>
</body>
</html>
