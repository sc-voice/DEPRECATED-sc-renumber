<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja332">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kokilavagga</i></a></p>
<h1><a><i>2. Rathalaṭṭhijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.105, ms22J_1044, msdiv125"><i>“Api hantvā hato brūti,</i></a><br>
<a><i>jetvā jitoti bhāsati;</i></a><br>
<a data-var="Pubbamakkhāyino → pubbevakkhāyino (pts-vp-pli1); pubbavakkhāyino (mr)"><i>Pubbamakkhāyino rāja,</i></a><br>
<a data-var="aññadatthu → ekadatthu (bj, pts-vp-pli1); etadatthuṃ (sya1ed, sya2ed)"><i>aññadatthu na saddahe.</i></a></p>
<p><a data-ref="sc2, ms22J_1045, msdiv126"><i>Tasmā paṇḍitajātiyo,</i></a><br>
<a><i>suṇeyya itarassapi;</i></a><br>
<a><i>Ubhinnaṃ vacanaṃ sutvā,</i></a><br>
<a><i>yathā dhammo tathā kare.</i></a></p>
<p><a data-ref="sc3, ms22J_1046, msdiv127"><i>Alaso gihī kāmabhogī na sādhu,</i></a><br>
<a><i>Asaññato pabbajito na sādhu;</i></a><br>
<a><i>Rājā na sādhu anisammakārī,</i></a><br>
<a><i>Yo paṇḍito kodhano taṃ na sādhu.</i></a></p>
<p><a data-ref="sc4, pts-vp-pli3.106, ms22J_1047, msdiv128"><i>Nisamma khattiyo kayirā,</i></a><br>
<a><i>nānisamma disampati;</i></a><br>
<a data-var="rāja → rañño (si, sya1ed, sya2ed)"><i>Nisammakārino rāja,</i></a><br>
<a><i>yaso kitti ca vaḍḍhatī”ti.</i></a></p>
</blockquote>
<p class="endsutta"><a data-ref="sc5, ms22J_1048"><i>Rathalaṭṭhijātakaṃ dutiyaṃ.</i></a></p>
</article>
</section>
</div>
</body>
</html>
