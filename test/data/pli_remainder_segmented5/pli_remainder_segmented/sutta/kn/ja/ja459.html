<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja459">
<article>
<div class="hgroup">
<p class="division"><a><i>Jātaka</i></a></p>
<p><a><i>Ekādasakanipāta</i></a></p>
<p><a><i>Mātuposakavagga</i></a></p>
<h1><a><i>5. Pānīyajātaka</i></a></h1>
</div>
<blockquote class="gatha">
<p><a data-ref="sc1, ms22J_2169, msdiv59"><i>“Mitto mittassa pānīyaṃ,</i></a><br>
<a><i>adinnaṃ paribhuñjisaṃ;</i></a><br>
<a><i>Tena pacchā vijigucchiṃ,</i></a><br>
<a><i>taṃ pāpaṃ pakataṃ mayā;</i></a><br>
<a><i>Mā puna akaraṃ pāpaṃ,</i></a><br>
<a><i>tasmā pabbajito ahaṃ.</i></a></p>
<p><a data-ref="sc2, ms22J_2170, msdiv60"><i>Paradārañca disvāna,</i></a><br>
<a data-var="udapajjatha → upapajjatha (sya1ed, sya2ed, mr)"><i>chando me udapajjatha;</i></a><br>
<a><i>Tena pacchā vijigucchiṃ,</i></a><br>
<a><i>taṃ pāpaṃ pakataṃ mayā;</i></a><br>
<a><i>Mā puna akaraṃ pāpaṃ,</i></a><br>
<a><i>tasmā pabbajito ahaṃ.</i></a></p>
<p><a data-ref="sc3, ms22J_2171, msdiv61"><i>Pitaraṃ me mahārāja,</i></a><br>
<a data-var="agaṇhu → agaṇhuṃ (bj, pts-vp-pli1); aggaṇhu (sya1ed, sya2ed); agaṇhi (mr)"><i>corā agaṇhu kānane;</i></a><br>
<a><i>Tesāhaṃ pucchito jānaṃ,</i></a><br>
<a><i>aññathā naṃ viyākariṃ.</i></a></p>
<p><a data-ref="sc4, ms22J_2172, msdiv62"><i>Tena pacchā vijigucchiṃ,</i></a><br>
<a><i>taṃ pāpaṃ pakataṃ mayā;</i></a><br>
<a><i>Mā puna akaraṃ pāpaṃ,</i></a><br>
<a><i>tasmā pabbajito ahaṃ.</i></a></p>
<p><a data-ref="sc5, ms22J_2173, msdiv63"><i>Pāṇātipātamakaruṃ,</i></a><br>
<a><i>somayāge upaṭṭhite;</i></a><br>
<a><i>Tesāhaṃ samanuññāsiṃ.</i></a></p>
<p><a data-ref="sc6, ms22J_2174, msdiv64"><i>Tena pacchā vijigucchiṃ,</i></a><br>
<a><i>taṃ pāpaṃ pakataṃ mayā;</i></a><br>
<a><i>Mā puna akaraṃ pāpaṃ,</i></a><br>
<a><i>tasmā pabbajito ahaṃ.</i></a></p>
<p><a data-var="Surāmerayamādhukā → … madhukā (bj, sya1ed, sya2ed, pts-vp-pli1)" data-ref="sc7, pts-vp-pli4.117, ms22J_2175, msdiv65"><i>Surāmerayamādhukā,</i></a><br>
<a><i>ye janā paṭhamāsu no;</i></a><br>
<a><i>Bahūnaṃ te anatthāya,</i></a><br>
<a><i>majjapānamakappayuṃ;</i></a><br>
<a><i>Tesāhaṃ samanuññāsiṃ.</i></a></p>
<p><a data-ref="sc8, ms22J_2176, msdiv66"><i>Tena pacchā vijigucchiṃ,</i></a><br>
<a><i>taṃ pāpaṃ pakataṃ mayā;</i></a><br>
<a><i>Mā puna akaraṃ pāpaṃ,</i></a><br>
<a><i>tasmā pabbajito ahaṃ”.</i></a></p>
<p><a data-ref="sc9, ms22J_2177, msdiv67"><i>“Dhiratthu subahū kāme,</i></a><br>
<a><i>duggandhe bahukaṇṭake;</i></a><br>
<a><i>Ye ahaṃ paṭisevanto,</i></a><br>
<a><i>nālabhiṃ tādisaṃ sukhaṃ”.</i></a></p>
<p><a data-ref="sc10, pts-vp-pli4.118, ms22J_2178, msdiv68"><i>“Mahassādā sukhā kāmā,</i></a><br>
<a data-var="paraṃ → kāmaparaṃ (bj, pts-vp-pli1)"><i>Natthi kāmā paraṃ sukhaṃ;</i></a><br>
<a><i>Ye kāme paṭisevanti,</i></a><br>
<a><i>Saggaṃ te upapajjare”.</i></a></p>
<p><a data-ref="sc11, ms22J_2179, msdiv69"><i>“Appassādā dukhā kāmā,</i></a><br>
<a><i>natthi kāmā paraṃ dukhaṃ;</i></a><br>
<a><i>Ye kāme paṭisevanti,</i></a><br>
<a><i>nirayaṃ te upapajjare.</i></a></p>
<p><a data-ref="sc12, ms22J_2180, msdiv70"><i>Asī yathā sunisito,</i></a><br>
<a data-var="supāyiko → supāyito (mr)"><i>nettiṃsova supāyiko;</i></a><br>
<a><i>Sattīva urasi khittā,</i></a><br>
<a><i>kāmā dukkhatarā tato.</i></a></p>
<p><a data-ref="sc13, ms22J_2181, msdiv71"><i>Aṅgārānaṃva jalitaṃ,</i></a><br>
<a><i>kāsuṃ sādhikaporisaṃ;</i></a><br>
<a><i>Phālaṃva divasantattaṃ,</i></a><br>
<a><i>kāmā dukkhatarā tato.</i></a></p>
<p><a data-ref="sc14, ms22J_2182, msdiv72"><i>Visaṃ yathā halāhalaṃ,</i></a><br>
<a data-var="telaṃ pakkuthitaṃ → telamukkaṭṭhitaṃ (bj, pts-vp-pli1); telaṃ pakkuṭṭhitaṃ (sya1ed, sya2ed)"><i>telaṃ pakkuthitaṃ yathā;</i></a><br>
<a data-var="Tambaloha → tambalohaṃ (sya1ed, sya2ed)"><i>Tambaloha vilīnaṃva,</i></a><br>
<a><i>kāmā dukkhatarā tato”ti.</i></a></p>
</blockquote>
<p class="endsutta"><a data-ref="sc15, ms22J_2183"><i>Pānīyajātakaṃ pañcamaṃ.</i></a></p>
</article>
</section>
</div>
</body>
</html>
