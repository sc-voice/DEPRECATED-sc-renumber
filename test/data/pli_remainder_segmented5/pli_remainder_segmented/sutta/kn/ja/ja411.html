<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja411">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>6. Susīmajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.393, ms22J_1615, msdiv114"><i>“Kāḷāni kesāni pure ahesuṃ,</i></a><br>
<a><i>Jātāni sīsamhi yathāpadese;</i></a><br>
<a data-var="susīma → susima (mr)"><i>Tānajja setāni susīma disvā,</i></a><br>
<a><i>Dhammaṃ cara brahmacariyassa kālo”.</i></a></p>
<p><a data-ref="sc2, pts-vp-pli3.394, ms22J_1616, msdiv115"><i>“Mameva deva palitaṃ na tuyhaṃ,</i></a><br>
<a><i>Mameva sīsaṃ mama uttamaṅgaṃ;</i></a><br>
<a data-var="abhāṇiṃ → abhāsiṃ (mr)"><i>‘Atthaṃ karissan’ti musā abhāṇiṃ,</i></a><br>
<a><i>Ekāparādhaṃ khama rājaseṭṭha.</i></a></p>
<p><a data-ref="sc3, ms22J_1617, msdiv116"><i>Daharo tuvaṃ dassaniyosi rāja,</i></a><br>
<a data-var="hosi → hohi (bj); hoti (mr)"><i>Paṭhamuggato hosi yathā kaḷīro;</i></a><br>
<a><i>Rajjañca kārehi mamañca passa,</i></a><br>
<a><i>Mā kālikaṃ anudhāvī janinda”.</i></a></p>
<p><a data-ref="sc4, pts-vp-pli3.395, ms22J_1618, msdiv117"><i>“Passāmi vohaṃ dahariṃ kumāriṃ,</i></a><br>
<a><i>Sāmaṭṭhapassaṃ sutanuṃ sumajjhaṃ;</i></a><br>
<a><i>Kāḷappavāḷāva pavellamānā,</i></a><br>
<a data-var="Palobhayantīva → sā lobhayantīva (pts-vp-pli1)"><i>Palobhayantīva naresu gacchati.</i></a></p>
<p><a data-ref="sc5, ms22J_1619, msdiv118"><i>Tamena passāmiparena nāriṃ,</i></a><br>
<a><i>Āsītikaṃ nāvutikaṃ va jaccā;</i></a><br>
<a><i>Daṇḍaṃ gahetvāna pavedhamānaṃ,</i></a><br>
<a><i>Gopānasībhoggasamaṃ carantiṃ.</i></a></p>
<p><a data-ref="sc6, ms22J_1620, msdiv119"><i>Sohaṃ tamevānuvicintayanto,</i></a><br>
<a data-var="sayāmi → passāmi (mr)"><i>Eko sayāmi sayanassa majjhe;</i></a><br>
<a><i>‘Ahampi evaṃ’ iti pekkhamāno,</i></a><br>
<a data-var="Na gahe rame → na gehe rame (bj); gehe na rame (sya1ed, sya2ed, mr)"><i>Na gahe rame brahmacariyassa kālo.</i></a></p>
<p><a data-ref="sc7, ms22J_1621, msdiv120"><i>Rajjuvālambanī cesā,</i></a><br>
<a><i>Yā gehe vasato rati;</i></a><br>
<a><i>Evampi chetvāna vajanti dhīrā,</i></a><br>
<a><i>Anapekkhino kāmasukhaṃ pahāyā”ti.</i></a></p>
</blockquote>
<p class="endsutta"><a data-ref="sc8, ms22J_1622"><i>Susīmajātakaṃ chaṭṭhaṃ.</i></a></p>
</article>
</section>
</div>
</body>
</html>
