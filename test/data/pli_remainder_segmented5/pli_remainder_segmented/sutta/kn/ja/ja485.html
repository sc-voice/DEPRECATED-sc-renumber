<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja485">
<article>
<div class="hgroup">
<p class="division"><a><i>Jātaka</i></a></p>
<p><a><i>Pakiṇṇakanipāta</i></a></p>
<p><a><i>Sālikedāravagga</i></a></p>
<h1><a><i>2. Candakinnarījātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.284, ms22J_2566, msdiv18"><i>“Upanīyatidaṃ maññe,</i></a><br>
<a data-var="lohitamaddane … pāṇā → lohitamadena majjāmi; vijahāmi jīvitaṃ pāṇā (si, pts-vp-pli1ed); lohitamaddane; ajjāpi vijahāmi jīvitaṃ pāṇā (sya1ed, sya2ed)"><i>cande lohitamaddane;</i></a><br>
<a><i>Ajja jahāmi jīvitaṃ,</i></a><br>
<a><i>pāṇā me cande nirujjhanti.</i></a></p>
<p><a data-var="Osīdi → osadhi (bj, sya1ed, sya2ed, pts-vp-pli1); osaṭṭhi (mr); osati (abhinavaṭīkā); osīdati (?) | dukkhaṃ → dukkhaṃ me (bj, pts-vp-pli1)" data-ref="sc2, ms22J_2567, msdiv19"><i>Osīdi me dukkhaṃ hadayaṃ,</i></a><br>
<a><i>Me ḍayhate nitammāmi;</i></a><br>
<a><i>Tava candiyā socantiyā,</i></a><br>
<a><i>Na naṃ aññehi sokehi.</i></a></p>
<p><a data-var="milāyāmi → miyyāmi (bj, pts-vp-pli1)" data-ref="sc3, ms22J_2568, msdiv20"><i>Tiṇamiva vanamiva milāyāmi,</i></a><br>
<a data-var="aparipuṇṇāva → aparipuṇṇiyāva (bj, pts-vp-pli1)"><i>Nadī aparipuṇṇāva sussāmi;</i></a><br>
<a><i>Tava candiyā socantiyā,</i></a><br>
<a><i>Na naṃ aññehi sokehi.</i></a></p>
<p><a data-var="Vassamiva sare pāde → vassaṃva sare pāde (bj); vassaṃva sare pabbatapāde (pts-vp-pli1)" data-ref="sc4, ms22J_2569, msdiv21"><i>Vassamiva sare pāde,</i></a><br>
<a><i>Imāni assūni vattare mayhaṃ;</i></a><br>
<a><i>Tava candiyā socantiyā,</i></a><br>
<a><i>Na naṃ aññehi sokehi”.</i></a></p>
<p><a data-var="Pāpo khosi → pāposi kho (bj); pāpo kho (sya1ed, sya2ed, pts-vp-pli1)" data-ref="sc5, pts-vp-pli4.285, ms22J_2570, msdiv22"><i>“Pāpo khosi rājaputta,</i></a><br>
<a data-var="icchitaṃ → icchita (bj, sya1ed, sya2ed, pts-vp-pli1)"><i>Yo me icchitaṃ patiṃ varākiyā;</i></a><br>
<a><i>Vijjhasi vanamūlasmiṃ,</i></a><br>
<a><i>Soyaṃ viddho chamā seti.</i></a></p>
<p><a data-ref="sc6, ms22J_2571, msdiv23"><i>Imaṃ mayhaṃ hadayasokaṃ,</i></a><br>
<a><i>Paṭimuñcatu rājaputta tava mātā;</i></a><br>
<a><i>Yo mayhaṃ hadayasoko,</i></a><br>
<a><i>Kimpurisaṃ avekkhamānāya.</i></a></p>
<p><a data-ref="sc7, ms22J_2572, msdiv24"><i>Imaṃ mayhaṃ hadayasokaṃ,</i></a><br>
<a><i>Paṭimuñcatu rājaputta tava jāyā;</i></a><br>
<a><i>Yo mayhaṃ hadayasoko,</i></a><br>
<a><i>Kimpurisaṃ avekkhamānāya.</i></a></p>
<p><a data-var="puttaṃ → putte (bj, pts-vp-pli1)" data-ref="sc8, ms22J_2573, msdiv25"><i>Mā ca puttaṃ mā ca patiṃ,</i></a><br>
<a><i>Addakkhi rājaputta tava mātā;</i></a><br>
<a><i>Yo kimpurisaṃ avadhi,</i></a><br>
<a data-var="mayha kāmā hi → mayhaṃ kāmāhi (sya1ed, sya2ed); mayhaṃ kāmā (mr)"><i>Adūsakaṃ mayha kāmā hi.</i></a></p>
<p><a data-ref="sc9, ms22J_2574, msdiv26"><i>Mā ca puttaṃ mā ca patiṃ,</i></a><br>
<a><i>Addakkhi rājaputta tava jāyā;</i></a><br>
<a><i>Yo kimpurisaṃ avadhi,</i></a><br>
<a><i>Adūsakaṃ mayha kāmā hi”.</i></a></p>
<p><a data-ref="sc10, ms22J_2575, msdiv27"><i>“Mā tvaṃ cande rodi,</i></a><br>
<a><i>Mā soci vanatimiramattakkhi;</i></a><br>
<a><i>Mama tvaṃ hehisi bhariyā,</i></a><br>
<a data-var="nārībhi → nārī (bj); narīti (pts-vp-pli1)"><i>Rājakule pūjitā nārībhi”.</i></a></p>
<p><a data-ref="sc11, pts-vp-pli4.286, ms22J_2576, msdiv28"><i>“Api nūnahaṃ marissaṃ,</i></a><br>
<a data-var="Nāhaṃ → na ca panāhaṃ (bj, pts-vp-pli1)"><i>Nāhaṃ rājaputta tava hessaṃ;</i></a><br>
<a><i>Yo kimpurisaṃ avadhi,</i></a><br>
<a><i>Adūsakaṃ mayha kāmā hi”.</i></a></p>
<p><a data-ref="sc12, ms22J_2577, msdiv29"><i>“Api bhīruke api jīvitukāmike,</i></a><br>
<a><i>Kimpurisi gaccha himavantaṃ;</i></a><br>
<a><i>Tālīsatagarabhojanā,</i></a><br>
<a data-var="Aññe → araññe (bj, pts-vp-pli1); aññe (sya1ed, sya2ed)"><i>Aññe taṃ migā ramissanti”.</i></a></p>
<p><a data-ref="sc13, ms22J_2578, msdiv30"><i>“Te pabbatā tā ca kandarā,</i></a><br>
<a data-var="Tā ca giriguhāyo tatheva tiṭṭhanti → tā ca giriguhāyo (si, sya1ed, sya2ed, pts-vp-pli1ed)"><i>Tā ca giriguhāyo tatheva tiṭṭhanti;</i></a><br>
<a data-var="Tattheva → tattha (bj, sya1ed, sya2ed, pts-vp-pli1)"><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc14, ms22J_2579, msdiv31"><i>Te paṇṇasanthatā ramaṇīyā,</i></a><br>
<a><i>Vāḷamigehi anuciṇṇā;</i></a><br>
<a><i>Tattheva taṃ apassantī,</i></a><br>
<a data-var="kassaṃ → kāsaṃ (bj, sya1ed, sya2ed, pts-vp-pli1)"><i>Kimpurisa kathaṃ ahaṃ kassaṃ.</i></a></p>
<p><a data-ref="sc15, ms22J_2580, msdiv32"><i>Te pupphasanthatā ramaṇīyā,</i></a><br>
<a><i>Vāḷamigehi anuciṇṇā;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-var="girivananadiyo → girivaranadiyo (bj); giricaranadiyo (pts-vp-pli1)" data-ref="sc16, pts-vp-pli4.287, ms22J_2581, msdiv33"><i>Acchā savanti girivananadiyo,</i></a><br>
<a><i>Kusumābhikiṇṇasotāyo;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc17, ms22J_2582, msdiv34"><i>Nīlāni himavato pabbatassa,</i></a><br>
<a data-var="dassanīyāni → dassaneyyāni (bj, pts-vp-pli1)"><i>Kūṭāni dassanīyāni;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc18, ms22J_2583, msdiv35"><i>Pītāni himavato pabbatassa,</i></a><br>
<a><i>Kūṭāni dassanīyāni;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc19, ms22J_2584, msdiv36"><i>Tambāni himavato pabbatassa,</i></a><br>
<a><i>Kūṭāni dassanīyāni;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc20, ms22J_2585, msdiv37"><i>Tuṅgāni himavato pabbatassa,</i></a><br>
<a><i>Kūṭāni dassanīyāni;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc21, ms22J_2586, msdiv38"><i>Setāni himavato pabbatassa,</i></a><br>
<a><i>Kūṭāni dassanīyāni;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc22, ms22J_2587, msdiv39"><i>Citrāni himavato pabbatassa,</i></a><br>
<a><i>Kūṭāni dassanīyāni;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc23, ms22J_2588, msdiv40"><i>Yakkhagaṇasevite gandhamādane,</i></a><br>
<a><i>Osadhebhi sañchanne;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ.</i></a></p>
<p><a data-ref="sc24, ms22J_2589, msdiv41"><i>Kimpurisasevite gandhamādane,</i></a><br>
<a><i>Osadhebhi sañchanne;</i></a><br>
<a><i>Tattheva taṃ apassantī,</i></a><br>
<a><i>Kimpurisa kathaṃ ahaṃ kassaṃ”.</i></a></p>
<p><a data-var="Vande te → te pāde (bj, sya2ed) | ayirabrahme → ayyire brahme (mr)" data-ref="sc25, pts-vp-pli4.288, ms22J_2590, msdiv42"><i>“Vande te ayirabrahme,</i></a><br>
<a><i>Yo me icchitaṃ patiṃ varākiyā;</i></a><br>
<a><i>Amatena abhisiñci,</i></a><br>
<a><i>Samāgatāsmi piyatamena.</i></a></p>
<p><a data-var="girivana → girivara (bj, pts-vp-pli1)" data-ref="sc26, ms22J_2591, msdiv43"><i>Vicarāma dāni girivana nadiyo,</i></a><br>
<a><i>Kusumābhikiṇṇasotāyo;</i></a><br>
<a data-var="Nānādumavasanāyo → nānādumasavanāyo (pts-vp-pli1)"><i>Nānādumavasanāyo,</i></a><br>
<a><i>Piyaṃvadā aññamaññassā”ti.</i></a></p>
</blockquote>
<p class="endsutta"><a data-var="Candakinnarījātakaṃ → candakinnarajātakaṃ (bj, sya1ed, sya2ed, pts-vp-pli1)" data-ref="sc27, ms22J_2592"><i>Candakinnarījātakaṃ dutiyaṃ.</i></a></p>
</article>
</section>
</div>
</body>
</html>
