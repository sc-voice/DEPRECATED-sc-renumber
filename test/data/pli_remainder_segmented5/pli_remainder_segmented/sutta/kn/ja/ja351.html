<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja351">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Maṇikuṇḍalavagga</i></a></p>
<h1><a><i>1. Maṇikuṇḍalajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.153, ms22J_1146, msdiv1"><i>“Jīno rathassaṃ maṇikuṇḍale ca,</i></a><br>
<a><i>Putte ca dāre ca tatheva jīno;</i></a><br>
<a data-var="asesakesu → asesitesu (bj, pts-vp-pli1); asesikesu (mr)"><i>Sabbesu bhogesu asesakesu,</i></a><br>
<a><i>Kasmā na santappasi sokakāle”.</i></a></p>
<p><a data-ref="sc2, pts-vp-pli3.154, ms22J_1147, msdiv2"><i>“Pubbeva maccaṃ vijahanti bhogā,</i></a><br>
<a data-var="Macco vā te → ca ne (pts-vp-pli1); dhane (mr)"><i>Macco vā te pubbataraṃ jahāti;</i></a><br>
<a><i>Asassatā bhogino kāmakāmi,</i></a><br>
<a><i>Tasmā na socāmahaṃ sokakāle.</i></a></p>
<p><a data-var="āpūrati veti → pūreti khīyati (sya1ed, sya2ed)" data-ref="sc3, ms22J_1148, msdiv3"><i>Udeti āpūrati veti cando,</i></a><br>
<a data-var="Atthaṃ tapetvāna → atthaṅgametvāna (sya1ed, sya2ed); andhaṃ tapetvāna (mr)"><i>Atthaṃ tapetvāna paleti sūriyo;</i></a><br>
<a data-var="Viditā → vijitā (sya1ed, sya2ed)"><i>Viditā mayā sattuka lokadhammā,</i></a><br>
<a><i>Tasmā na socāmahaṃ sokakāle”.</i></a></p>
<p><a data-ref="sc4, ms22J_1149, msdiv4"><i>“Alaso gihī kāmabhogī na sādhu,</i></a><br>
<a><i>Asaññato pabbajito na sādhu;</i></a><br>
<a><i>Rājā na sādhu anisammakārī,</i></a><br>
<a><i>Yo paṇḍito kodhano taṃ na sādhu.</i></a></p>
<p><a data-ref="sc5, ms22J_1150, msdiv5"><i>Nisamma khattiyo kayirā,</i></a><br>
<a><i>nānisamma disampati;</i></a><br>
<a data-var="rāja → rañño (bj, sya1ed, sya2ed)"><i>Nisammakārino rāja,</i></a><br>
<a><i>yaso kitti ca vaḍḍhatī”ti.</i></a></p>
</blockquote>
<p class="endsutta"><a data-ref="sc6, ms22J_1151"><i>Maṇikuṇḍalajātakaṃ paṭhamaṃ.</i></a></p>
</article>
</section>
</div>
</body>
</html>
