<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja439">
<article>
<div class="hgroup">
<p class="division"><a><i>Jātaka</i></a></p>
<p><a><i>Dasakanipāta</i></a></p>
<p><a><i>Catudvāravagga</i></a></p>
<h1><a><i>1. Catudvārajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.4, ms22J_1909, msdiv1"><i>“Catudvāramidaṃ nagaraṃ,</i></a><br>
<a><i>āyasaṃ daḷhapākāraṃ;</i></a><br>
<a><i>Oruddhapaṭiruddhosmi,</i></a><br>
<a><i>kiṃ pāpaṃ pakataṃ mayā”.</i></a></p>
<p><a data-ref="sc2, ms22J_1910, msdiv2"><i>“Sabbe apihitā dvārā,</i></a><br>
<a><i>oruddhosmi yathā dijo;</i></a><br>
<a><i>Kimādhikaraṇaṃ yakkha,</i></a><br>
<a><i>cakkābhinihato ahaṃ.</i></a></p>
<p><a data-ref="sc3, ms22J_1911, msdiv3"><i>Laddhā satasahassāni,</i></a><br>
<a><i>atirekāni vīsati;</i></a><br>
<a><i>Anukampakānaṃ ñātīnaṃ,</i></a><br>
<a><i>vacanaṃ samma nākari.</i></a></p>
<p><a data-ref="sc4, ms22J_1912, msdiv4"><i>Laṅghiṃ samuddaṃ pakkhandi,</i></a><br>
<a><i>sāgaraṃ appasiddhikaṃ;</i></a><br>
<a><i>Catubbhi aṭṭhajjhagamā,</i></a><br>
<a><i>aṭṭhāhipi ca soḷasa.</i></a></p>
<p><a data-ref="sc5, ms22J_1913, msdiv5"><i>Soḷasāhi ca bāttiṃsa,</i></a><br>
<a><i>atricchaṃ cakkamāsado;</i></a><br>
<a><i>Icchāhatassa posassa,</i></a><br>
<a><i>cakkaṃ bhamati matthake.</i></a></p>
<p><a data-ref="sc6, ms22J_1914, msdiv6"><i>Uparivisālā duppūrā,</i></a><br>
<a data-var="visaṭagāminī → visatagāminaṃ (sya1ed, sya2ed); visaṭagāminiṃ (pts-vp-pli1, mr)"><i>icchā visaṭagāminī;</i></a><br>
<a><i>Ye ca taṃ anugijjhanti,</i></a><br>
<a><i>te honti cakkadhārino.</i></a></p>
<p><a data-var="Bahubhaṇḍaṃ → bahuṃ bhaṇḍaṃ (bj, pts-vp-pli1)" data-ref="sc7, ms22J_1915, msdiv7"><i>Bahubhaṇḍaṃ avahāya,</i></a><br>
<a><i>maggaṃ appaṭivekkhiya;</i></a><br>
<a><i>Yesañcetaṃ asaṅkhātaṃ,</i></a><br>
<a><i>te honti cakkadhārino.</i></a></p>
<p><a data-ref="sc8, pts-vp-pli4.5, ms22J_1916, msdiv8"><i>Kammaṃ samekkhe vipulañca bhogaṃ,</i></a><br>
<a><i>Icchaṃ na seveyya anatthasaṃhitaṃ;</i></a><br>
<a><i>Kareyya vākyaṃ anukampakānaṃ,</i></a><br>
<a><i>Taṃ tādisaṃ nātivatteyya cakkaṃ”.</i></a></p>
<p><a data-ref="sc9, pts-vp-pli4.6, ms22J_1917, msdiv9"><i>“Kīvaciraṃ nu me yakkha,</i></a><br>
<a><i>cakkaṃ sirasi ṭhassati;</i></a><br>
<a><i>Kati vassasahassāni,</i></a><br>
<a><i>taṃ me akkhāhi pucchito”.</i></a></p>
<p><a data-var="paccasaro → accasaro (bj, sya1ed, sya2ed, pts-vp-pli1)" data-ref="sc10, ms22J_1918, msdiv10"><i>“Atisaro paccasaro,</i></a><br>
<a><i>mittavinda suṇohi me;</i></a><br>
<a data-var="sirasi → sira (bj); sirasmi (sya1ed, sya2ed)"><i>Cakkaṃ te sirasi māviddhaṃ,</i></a><br>
<a><i>na taṃ jīvaṃ pamokkhasī”ti.</i></a></p>
</blockquote>
<p class="endsutta"><a data-ref="sc11, ms22J_1919"><i>Catudvārajātakaṃ paṭhamaṃ.</i></a></p>
</article>
</section>
</div>
</body>
</html>
