<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja199">
<article>
<div class="hgroup">
<p class="division"><a><i>Jātaka</i></a></p>
<p><a><i>Dukanipāta</i></a></p>
<p><a><i>Ruhakavagga</i></a></p>
<h1><a><i>9. Gahapatijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.136, ms22J_494, msdiv97"><i>“Ubhayaṃ me na khamati,</i></a><br>
<a><i>ubhayaṃ me na ruccati;</i></a><br>
<a><i>Yācāyaṃ koṭṭhamotiṇṇā,</i></a><br>
<a><i>nāddasaṃ iti bhāsati.</i></a></p>
<p><a data-ref="sc2, ms22J_495, msdiv98"><i>Taṃ taṃ gāmapati brūmi,</i></a><br>
<a><i>kadare appasmi jīvite;</i></a><br>
<a data-var="saṅgaraṃ katvā → kāraṃ katvāna (bj, pts-vp-pli1); saṃkaraṃ katvā (mr)"><i>Dve māse saṅgaraṃ katvā,</i></a><br>
<a><i>maṃsaṃ jaraggavaṃ kisaṃ;</i></a><br>
<a><i>Appattakāle codesi,</i></a><br>
<a><i>tampi mayhaṃ na ruccatī”ti.</i></a></p>
</blockquote>
<p class="endsutta"><a data-ref="sc3, ms22J_496"><i>Gahapatijātakaṃ navamaṃ.</i></a></p>
</article>
</section>
</div>
</body>
</html>
