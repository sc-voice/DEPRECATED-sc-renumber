<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja255">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Saṅkappavagga</i></a></p>
<h1><a><i>5. Sukajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.293, ms22J_686, msdiv13"><i>“Yāva so mattamaññāsi,</i></a><br>
<a><i>bhojanasmiṃ vihaṅgamo;</i></a><br>
<a><i>Tāva addhānamāpādi,</i></a><br>
<a><i>mātarañca aposayi.</i></a></p>
<p><a data-ref="sc2, ms22J_687, msdiv14"><i>Yato ca kho bahutaraṃ,</i></a><br>
<a data-var="ajjhavāhari → ajjhupāhari (bj, pts-vp-pli1)"><i>bhojanaṃ ajjhavāhari;</i></a><br>
<a><i>Tato tattheva saṃsīdi,</i></a><br>
<a><i>amattaññū hi so ahu.</i></a></p>
<p><a data-ref="sc3, ms22J_688, msdiv15"><i>Tasmā mattaññutā sādhu,</i></a><br>
<a data-var="agiddhatā → agiddhitā (sya1ed, sya2ed, pts-vp-pli1, mr)"><i>bhojanasmiṃ agiddhatā;</i></a><br>
<a><i>Amattaññū hi sīdanti,</i></a><br>
<a><i>mattaññū ca na sīdare”ti.</i></a></p>
</blockquote>
<p class="endsutta"><a data-ref="sc4, ms22J_689"><i>Sukajātakaṃ pañcamaṃ.</i></a></p>
</article>
</section>
</div>
</body>
</html>
