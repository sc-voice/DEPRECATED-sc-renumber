<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja392">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>7. Siṅghapupphajātaka</i></a></h1>
</div>
<blockquote class="gatha">
<p><a data-var="Yametaṃ → yamekaṃ (pts-vp-pli1)" data-ref="sc1, pts-vp-pli3.308, ms22J_1451, msdiv116"><i>“Yametaṃ vārijaṃ pupphaṃ,</i></a><br>
<a><i>Adinnaṃ upasiṅghasi;</i></a><br>
<a><i>Ekaṅgametaṃ theyyānaṃ,</i></a><br>
<a><i>Gandhathenosi mārisa”.</i></a></p>
<p><a data-ref="sc2, ms22J_1452, msdiv117"><i>“Na harāmi na bhañjāmi,</i></a><br>
<a><i>ārā siṅghāmi vārijaṃ;</i></a><br>
<a><i>Atha kena nu vaṇṇena,</i></a><br>
<a><i>gandhathenoti vuccati.</i></a></p>
<p><a data-ref="sc3, pts-vp-pli3.309, ms22J_1453, msdiv118"><i>Yoyaṃ bhisāni khaṇati,</i></a><br>
<a><i>puṇḍarīkāni bhañjati;</i></a><br>
<a><i>Evaṃ ākiṇṇakammanto,</i></a><br>
<a><i>kasmā eso na vuccati”.</i></a></p>
<p><a data-ref="sc4, ms22J_1454, msdiv119"><i>“Ākiṇṇaluddo puriso,</i></a><br>
<a><i>dhāticelaṃva makkhito;</i></a><br>
<a><i>Tasmiṃ me vacanaṃ natthi,</i></a><br>
<a><i>tañcārahāmi vattave.</i></a></p>
<p><a data-ref="sc5, ms22J_1455, msdiv120"><i>Anaṅgaṇassa posassa,</i></a><br>
<a><i>niccaṃ sucigavesino;</i></a><br>
<a><i>Vālaggamattaṃ pāpassa,</i></a><br>
<a><i>abbhāmattaṃva khāyati”.</i></a></p>
<p><a data-ref="sc6, ms22J_1456, msdiv121"><i>“Addhā maṃ yakkha jānāsi,</i></a><br>
<a><i>atho maṃ anukampasi;</i></a><br>
<a><i>Punapi yakkha vajjāsi,</i></a><br>
<a><i>yadā passasi edisaṃ”.</i></a></p>
<p><a data-ref="sc7, ms22J_1457, msdiv122"><i>“Neva taṃ upajīvāmi,</i></a><br>
<a data-var="bhatakāmhase → bhatakamhase (bj, pts-vp-pli1); bhatikamhase (sya1ed, sya2ed)"><i>napi te bhatakāmhase;</i></a><br>
<a><i>Tvameva bhikkhu jāneyya,</i></a><br>
<a><i>yena gaccheyya suggatin”ti.</i></a></p>
</blockquote>
<p class="endsutta"><a data-var="Siṅghapupphajātakaṃ → bhisapupphajātakaṃ (bj, pts-vp-pli1); upasiṅghapupphajātakaṃ (sya1ed, sya2ed)" data-ref="sc8, ms22J_1458"><i>Siṅghapupphajātakaṃ sattamaṃ.</i></a></p>
</article>
</section>
</div>
</body>
</html>
