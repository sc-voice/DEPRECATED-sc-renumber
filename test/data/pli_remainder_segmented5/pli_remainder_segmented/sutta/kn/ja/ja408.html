<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja408">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>3. Kumbhakārajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.380, ms22J_1588, msdiv90"><i>“Ambāhamaddaṃ vanamantarasmiṃ,</i></a><br>
<a data-var="phalitaṃ → phalinaṃ (bj, pts-vp-pli1)"><i>Nīlobhāsaṃ phalitaṃ saṃvirūḷhaṃ;</i></a><br>
<a><i>Tamaddasaṃ phalahetu vibhaggaṃ,</i></a><br>
<a><i>Taṃ disvā bhikkhācariyaṃ carāmi.</i></a></p>
<p><a data-var="naravīraniṭṭhitaṃ → naravidduniṭṭhitaṃ (mr)" data-ref="sc2, ms22J_1589, msdiv91"><i>Selaṃ sumaṭṭhaṃ naravīraniṭṭhitaṃ,</i></a><br>
<a><i>Nārī yugaṃ dhārayi appasaddaṃ;</i></a><br>
<a><i>Dutiyañca āgamma ahosi saddo,</i></a><br>
<a><i>Taṃ disvā bhikkhācariyaṃ carāmi.</i></a></p>
<p><a data-ref="sc3, ms22J_1590, msdiv92"><i>Dijā dijaṃ kuṇapamāharantaṃ,</i></a><br>
<a><i>Ekaṃ samānaṃ bahukā samecca;</i></a><br>
<a><i>Āhārahetū paripātayiṃsu,</i></a><br>
<a><i>Taṃ disvā bhikkhācariyaṃ carāmi.</i></a></p>
<p><a data-ref="sc4, ms22J_1591, msdiv93"><i>Usabhāhamaddaṃ yūthassa majjhe,</i></a><br>
<a><i>Calakkakuṃ vaṇṇabalūpapannaṃ;</i></a><br>
<a><i>Tamaddasaṃ kāmahetu vitunnaṃ,</i></a><br>
<a><i>Taṃ disvā bhikkhācariyaṃ carāmi”.</i></a></p>
<p><a data-var="Karaṇḍako → karaṇḍu nāma (bj, pts-vp-pli1)" data-ref="sc5, pts-vp-pli3.381, ms22J_1592, msdiv94"><i>“Karaṇḍako kaliṅgānaṃ,</i></a><br>
<a><i>gandhārānañca naggaji;</i></a><br>
<a><i>Nimirājā videhānaṃ,</i></a><br>
<a><i>pañcālānañca dummukho;</i></a><br>
<a><i>Ete raṭṭhāni hitvāna,</i></a><br>
<a><i>pabbajiṃsu akiñcanā.</i></a></p>
<p><a data-ref="sc6, ms22J_1593, msdiv95"><i>Sabbepime devasamā samāgatā,</i></a><br>
<a><i>Aggī yathā pajjalito tathevime;</i></a><br>
<a><i>Ahampi eko carissāmi bhaggavi,</i></a><br>
<a><i>Hitvāna kāmāni yathodhikāni”.</i></a></p>
<p><a data-ref="sc7, pts-vp-pli3.382, ms22J_1594, msdiv96"><i>“Ayameva kālo na hi añño atthi,</i></a><br>
<a><i>Anusāsitā me na bhaveyya pacchā;</i></a><br>
<a><i>Ahampi ekā carissāmi bhaggava,</i></a><br>
<a><i>Sakuṇīva muttā purisassa hatthā”.</i></a></p>
<p><a data-ref="sc8, ms22J_1595, msdiv97"><i>“Āmaṃ pakkañca jānanti,</i></a><br>
<a><i>atho loṇaṃ aloṇakaṃ;</i></a><br>
<a><i>Tamahaṃ disvāna pabbajiṃ,</i></a><br>
<a><i>careva tvaṃ carāmahan”ti.</i></a></p>
</blockquote>
<p class="endsutta"><a data-ref="sc9, ms22J_1596"><i>Kumbhakārajātakaṃ tatiyaṃ.</i></a></p>
</article>
</section>
</div>
</body>
</html>
