<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja379">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Avāriyavagga</i></a></p>
<h1><a><i>4. Nerujātaka</i></a></h1>
</div>
<blockquote class="gatha">
<p><a data-ref="sc1, ms22J_1340, msdiv20"><i>“Kākolā kākasaṅghā ca,</i></a><br>
<a data-var="varā → vara (mr)"><i>mayañca patataṃ varā;</i></a><br>
<a><i>Sabbeva sadisā homa,</i></a><br>
<a><i>imaṃ āgamma pabbataṃ.</i></a></p>
<p><a data-ref="sc2, ms22J_1341, msdiv21"><i>Idha sīhā ca byagghā ca,</i></a><br>
<a><i>siṅgālā ca migādhamā;</i></a><br>
<a><i>Sabbeva sadisā honti,</i></a><br>
<a><i>ayaṃ ko nāma pabbato”.</i></a></p>
<p><a data-var="nerūti → nerunti (bj, sya1ed, sya2ed)" data-ref="sc3, ms22J_1342, msdiv22"><i>“Imaṃ nerūti jānanti,</i></a><br>
<a><i>manussā pabbatuttamaṃ;</i></a><br>
<a><i>Idha vaṇṇena sampannā,</i></a><br>
<a><i>vasanti sabbapāṇino”.</i></a></p>
<p><a data-ref="sc4, ms22J_1343, msdiv23"><i>“Amānanā yattha siyā,</i></a><br>
<a><i>santānaṃ vā vimānanā;</i></a><br>
<a><i>Hīnasammānanā vāpi,</i></a><br>
<a data-var="vasatiṃ vase → vasatī vase (sya1ed, sya2ed); vasa divase (pts-vp-pli1)"><i>na tattha vasatiṃ vase.</i></a></p>
<p><a data-ref="sc5, ms22J_1344, msdiv24"><i>Yatthālaso ca dakkho ca,</i></a><br>
<a><i>sūro bhīru ca pūjiyā;</i></a><br>
<a><i>Na tattha santo vasanti,</i></a><br>
<a data-var="nare → nage (bj, sya1ed, sya2ed, pts-vp-pli1)"><i>avisesakare nare.</i></a></p>
<p><a data-ref="sc6, pts-vp-pli3.248, ms22J_1345, msdiv25"><i>Nāyaṃ neru vibhajati,</i></a><br>
<a><i>hīnaukkaṭṭhamajjhime;</i></a><br>
<a><i>Avisesakaro neru,</i></a><br>
<a><i>handa neruṃ jahāmase”ti.</i></a></p>
</blockquote>
<p class="endsutta"><a data-ref="sc7, ms22J_1346"><i>Nerujātakaṃ catutthaṃ.</i></a></p>
</article>
</section>
</div>
</body>
</html>
