<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja472">
<article>
<div class="hgroup">
<p class="division"><a><i>Jātaka</i></a></p>
<p><a><i>Dvādasakanipāta</i></a></p>
<p><a><i>Cūḷakuṇālavagga</i></a></p>
<h1><a><i>9. Mahāpadumajātaka</i></a></h1>
</div>
<blockquote class="gatha">
<p><a data-var="Nādaṭṭhā → nādiṭṭhā (bj, sya1ed, sya2ed, mr)" data-ref="sc1, pts-vp-pli4.192, ms22J_2352, msdiv106"><i>“Nādaṭṭhā parato dosaṃ,</i></a><br>
<a><i>aṇuṃthūlāni sabbaso;</i></a><br>
<a><i>Issaro paṇaye daṇḍaṃ,</i></a><br>
<a><i>sāmaṃ appaṭivekkhiya.</i></a></p>
<p><a data-ref="sc2, ms22J_2353, msdiv107"><i>Yo ca appaṭivekkhitvā,</i></a><br>
<a><i>daṇḍaṃ kubbati khattiyo;</i></a><br>
<a><i>Sakaṇṭakaṃ so gilati,</i></a><br>
<a><i>jaccandhova samakkhikaṃ.</i></a></p>
<p><a data-var="daṇḍayati → daṇḍiyati (sya1ed, sya2ed, pts-vp-pli1)" data-ref="sc3, ms22J_2354, msdiv108"><i>Adaṇḍiyaṃ daṇḍayati,</i></a><br>
<a data-var="adaṇḍiyaṃ → adaṇḍiya (nissya); na daṇḍaye (?)"><i>daṇḍiyañca adaṇḍiyaṃ;</i></a><br>
<a><i>Andhova visamaṃ maggaṃ,</i></a><br>
<a><i>na jānāti samāsamaṃ.</i></a></p>
<p><a data-ref="sc4, ms22J_2355, msdiv109"><i>Yo ca etāni ṭhānāni,</i></a><br>
<a><i>Aṇuṃthūlāni sabbaso;</i></a><br>
<a><i>Sudiṭṭhamanusāseyya,</i></a><br>
<a data-var="voharitumarahati → vohātum arahati (pts-vp-pli1)"><i>Sa ve voharitumarahati.</i></a></p>
<p><a data-ref="sc5, ms22J_2356, msdiv110"><i>Nekantamudunā sakkā,</i></a><br>
<a><i>Ekantatikhiṇena vā;</i></a><br>
<a data-var="mahante → mahatte (sya1ed, sya2ed, mr) | ṭhapetuṃ → ṭhāpetuṃ (bj, sya1ed, sya2ed, pts-vp-pli1)"><i>Attaṃ mahante ṭhapetuṃ,</i></a><br>
<a><i>Tasmā ubhayamācare.</i></a></p>
<p><a data-ref="sc6, ms22J_2357, msdiv111"><i>Paribhūto mudu hoti,</i></a><br>
<a><i>atitikkho ca veravā;</i></a><br>
<a><i>Etañca ubhayaṃ ñatvā,</i></a><br>
<a><i>anumajjhaṃ samācare.</i></a></p>
<p><a data-ref="sc7, ms22J_2358, msdiv112"><i>Bahumpi ratto bhāseyya,</i></a><br>
<a><i>duṭṭhopi bahu bhāsati;</i></a><br>
<a><i>Na itthikāraṇā rāja,</i></a><br>
<a><i>puttaṃ ghātetumarahasi”.</i></a></p>
<p><a data-var="Sabbova → sabbo ca (bj, pts-vp-pli1) | ekato → ekanto (bj, pts-vp-pli1)" data-ref="sc8, pts-vp-pli4.193, ms22J_2359, msdiv113"><i>“Sabbova loko ekato,</i></a><br>
<a><i>Itthī ca ayamekikā;</i></a><br>
<a><i>Tenāhaṃ paṭipajjissaṃ,</i></a><br>
<a data-var="pakkhipatheva → pakkhipetha (sya-a)"><i>Gacchatha pakkhipatheva taṃ”.</i></a></p>
<p><a data-ref="sc9, pts-vp-pli4.195, ms22J_2360, msdiv114"><i>“Anekatāle narake,</i></a><br>
<a data-var="gambhīre ca suduttare → gambhīre ca duruttare (sya1ed, sya2ed); gambhīre suduruttare (pts-vp-pli1, mr)"><i>gambhīre ca suduttare;</i></a><br>
<a><i>Pātito giriduggasmiṃ,</i></a><br>
<a><i>kena tvaṃ tattha nāmari”.</i></a></p>
<p><a data-ref="sc10, ms22J_2361, msdiv115"><i>“Nāgo jātaphaṇo tattha,</i></a><br>
<a><i>thāmavā girisānujo;</i></a><br>
<a><i>Paccaggahi maṃ bhogehi,</i></a><br>
<a><i>tenāhaṃ tattha nāmariṃ”.</i></a></p>
<p><a data-ref="sc11, ms22J_2362, msdiv116"><i>“Ehi taṃ paṭinessāmi,</i></a><br>
<a><i>rājaputta sakaṃ gharaṃ;</i></a><br>
<a data-var="kārehi → kāresi (bj)"><i>Rajjaṃ kārehi bhaddante,</i></a><br>
<a><i>kiṃ araññe karissasi”.</i></a></p>
<p><a data-ref="sc12, ms22J_2363, msdiv117"><i>“Yathā gilitvā baḷisaṃ,</i></a><br>
<a><i>Uddhareyya salohitaṃ;</i></a><br>
<a><i>Uddharitvā sukhī assa,</i></a><br>
<a data-var="Evaṃ → sukhaṃ (pts-vp-pli1, mr) | attanaṃ → attanā (sya1ed, sya2ed); attani (pts-vp-pli1, mr) evaṃ ahampi puna sotthibhāvappattaṃ gilitabaḷisaṃ purisamiva attānaṃ passāmīti (aṭṭha. saṃvaṇṇanā)"><i>Evaṃ passāmi attanaṃ”.</i></a></p>
<p><a data-ref="sc13, ms22J_2364, msdiv118"><i>“Kiṃ nu tvaṃ baḷisaṃ brūsi,</i></a><br>
<a><i>kiṃ tvaṃ brūsi salohitaṃ;</i></a><br>
<a><i>Kiṃ nu tvaṃ ubbhataṃ brūsi,</i></a><br>
<a><i>taṃ me akkhāhi pucchito”.</i></a></p>
<p><a data-ref="sc14, ms22J_2365, msdiv119"><i>“Kāmāhaṃ baḷisaṃ brūmi,</i></a><br>
<a><i>hatthiassaṃ salohitaṃ;</i></a><br>
<a><i>Cattāhaṃ ubbhataṃ brūmi,</i></a><br>
<a><i>evaṃ jānāhi khattiya”.</i></a></p>
<p><a data-ref="sc15, pts-vp-pli4.196, ms22J_2366, msdiv120"><i>“Ciñcamāṇavikā mātā,</i></a><br>
<a><i>devadatto ca me pitā;</i></a><br>
<a><i>Ānando paṇḍito nāgo,</i></a><br>
<a><i>sāriputto ca devatā;</i></a><br>
<a data-var="Rājaputto ahaṃ āsiṃ → ahaṃ tadā rājaputto (bj, sya1ed, sya2ed, pts-vp-pli1)"><i>Rājaputto ahaṃ āsiṃ,</i></a><br>
<a><i>evaṃ dhāretha jātakan”ti.</i></a></p>
</blockquote>
<p class="endsutta"><a data-ref="sc16, ms22J_2367"><i>Mahāpadumajātakaṃ navamaṃ.</i></a></p>
</article>
</section>
</div>
</body>
</html>
