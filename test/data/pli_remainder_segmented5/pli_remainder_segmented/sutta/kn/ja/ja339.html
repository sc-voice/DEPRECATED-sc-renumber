<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja339">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kokilavagga</i></a></p>
<h1><a><i>9. Bāverujātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.128, ms22J_1079, msdiv153"><i>“Adassanena morassa,</i></a><br>
<a><i>sikhino mañjubhāṇino;</i></a><br>
<a><i>Kākaṃ tattha apūjesuṃ,</i></a><br>
<a><i>maṃsena ca phalena ca.</i></a></p>
<p><a data-ref="sc2, ms22J_1080, msdiv154"><i>Yadā ca sarasampanno,</i></a><br>
<a><i>moro bāverumāgamā;</i></a><br>
<a><i>Atha lābho ca sakkāro,</i></a><br>
<a><i>vāyasassa ahāyatha.</i></a></p>
<p><a data-ref="sc3, ms22J_1081, msdiv155"><i>Yāva nuppajjatī buddho,</i></a><br>
<a><i>dhammarājā pabhaṅkaro;</i></a><br>
<a><i>Tāva aññe apūjesuṃ,</i></a><br>
<a><i>puthū samaṇabrāhmaṇe.</i></a></p>
<p><a data-ref="sc4, ms22J_1082, msdiv156"><i>Yadā ca sarasampanno,</i></a><br>
<a><i>buddho dhammaṃ adesayi;</i></a><br>
<a><i>Atha lābho ca sakkāro,</i></a><br>
<a><i>titthiyānaṃ ahāyathā”ti.</i></a></p>
</blockquote>
<p class="endsutta"><a data-ref="sc5, ms22J_1083"><i>Bāverujātakaṃ navamaṃ.</i></a></p>
</article>
</section>
</div>
</body>
</html>
