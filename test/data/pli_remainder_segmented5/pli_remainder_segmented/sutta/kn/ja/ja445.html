<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja445">
<article>
<div class="hgroup">
<p class="division"><a><i>Jātaka</i></a></p>
<p><a><i>Dasakanipāta</i></a></p>
<p><a><i>Catudvāravagga</i></a></p>
<h1><a><i>7. Nigrodhajātaka</i></a></h1>
</div>
<blockquote class="gatha">
<p><a data-var="Na vāhametaṃ → na cāhametaṃ (bj)" data-ref="sc1, pts-vp-pli4.41, ms22J_1986, msdiv72"><i>“Na vāhametaṃ jānāmi,</i></a><br>
<a data-var="kassa vāti vā → cāti vā (bj); cāri vā (sya1ed, sya2ed)"><i>ko vāyaṃ kassa vāti vā;</i></a><br>
<a data-var="cari → vadī (bj, pts-vp-pli1); vadi (sya1ed, sya2ed)"><i>Yathā sākho cari evaṃ,</i></a><br>
<a><i>nigrodha kinti maññasi.</i></a></p>
<p><a data-ref="sc2, ms22J_1987, msdiv73"><i>Tato galavinītena,</i></a><br>
<a><i>purisā nīhariṃsu maṃ;</i></a><br>
<a><i>Datvā mukhapahārāni,</i></a><br>
<a><i>sākhassa vacanaṅkarā.</i></a></p>
<p><a data-ref="sc3, ms22J_1988, msdiv74"><i>Etādisaṃ dummatinā,</i></a><br>
<a><i>akataññuna dubbhinā;</i></a><br>
<a><i>Kataṃ anariyaṃ sākhena,</i></a><br>
<a><i>sakhinā te janādhipa”.</i></a></p>
<p><a data-ref="sc4, pts-vp-pli4.42, ms22J_1989, msdiv75"><i>“Na vāhametaṃ jānāmi,</i></a><br>
<a><i>napi me koci saṃsati;</i></a><br>
<a><i>Yaṃ me tvaṃ samma akkhāsi,</i></a><br>
<a data-var="kāraṇaṃ → kaḍḍhanaṃ (bj, sya1ed, sya2ed); katanaṃ (pts-vp-pli1)"><i>sākhena kāraṇaṃ kataṃ.</i></a></p>
<p><a data-ref="sc5, ms22J_1990, msdiv76"><i>Sakhīnaṃ sājīvakaro,</i></a><br>
<a><i>mama sākhassa cūbhayaṃ;</i></a><br>
<a><i>Tvaṃ nosissariyaṃ dātā,</i></a><br>
<a><i>manussesu mahantataṃ;</i></a><br>
<a><i>Tayāmā labbhitā iddhī,</i></a><br>
<a><i>ettha me natthi saṃsayo.</i></a></p>
<p><a data-ref="sc6, ms22J_1991, msdiv77"><i>Yathāpi bījamaggimhi,</i></a><br>
<a><i>ḍayhati na virūhati;</i></a><br>
<a><i>Evaṃ kataṃ asappurise,</i></a><br>
<a><i>nassati na virūhati.</i></a></p>
<p><a data-ref="sc7, ms22J_1992, msdiv78"><i>Kataññumhi ca posamhi,</i></a><br>
<a><i>Sīlavante ariyavuttine;</i></a><br>
<a><i>Sukhette viya bījāni,</i></a><br>
<a><i>Kataṃ tamhi na nassati”.</i></a></p>
<p><a data-ref="sc8, ms22J_1993, msdiv79"><i>“Imaṃ jammaṃ nekatikaṃ,</i></a><br>
<a><i>asappurisacintakaṃ;</i></a><br>
<a><i>Hanantu sākhaṃ sattīhi,</i></a><br>
<a><i>nāssa icchāmi jīvitaṃ”.</i></a></p>
<p><a data-ref="sc9, pts-vp-pli4.43, ms22J_1994, msdiv80"><i>“Khamatassa mahārāja,</i></a><br>
<a data-var="na paṭiānayā → duppaṭiānayā (bj, sya1ed, sya2ed, pts-vp-pli1)"><i>Pāṇā na paṭiānayā;</i></a><br>
<a><i>Khama deva asappurisassa,</i></a><br>
<a><i>Nāssa icchāmahaṃ vadhaṃ”.</i></a></p>
<p><a data-ref="sc10, ms22J_1995, msdiv81"><i>“Nigrodhameva seveyya,</i></a><br>
<a><i>na sākhamupasaṃvase;</i></a><br>
<a><i>Nigrodhasmiṃ mataṃ seyyo,</i></a><br>
<a><i>yañce sākhasmi jīvitan”ti.</i></a></p>
</blockquote>
<p class="endsutta"><a data-ref="sc11, ms22J_1996"><i>Nigrodhajātakaṃ sattamaṃ.</i></a></p>
</article>
</section>
</div>
</body>
</html>
