<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja376">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Avāriyavagga</i></a></p>
<h1><a><i>1. Avāriyajātaka</i></a></h1>
</div>
<blockquote class="gatha">
<p><a data-var="kujjha → māssu kujjhi (bj, pts-vp-pli1)" data-ref="sc1, pts-vp-pli3.229, ms22J_1318, msdiv1"><i>“Māsu kujjha bhūmipati,</i></a><br>
<a data-var="kujjha → māssu kujjhi (bj, pts-vp-pli1)"><i>māsu kujjha rathesabha;</i></a><br>
<a><i>Kuddhaṃ appaṭikujjhanto,</i></a><br>
<a><i>rājā raṭṭhassa pūjito.</i></a></p>
<p><a data-ref="sc2, ms22J_1319, msdiv2"><i>Gāme vā yadi vāraññe,</i></a><br>
<a><i>ninne vā yadi vā thale;</i></a><br>
<a><i>Sabbattha anusāsāmi,</i></a><br>
<a data-var="kujjha → māssu kujjhi (bj, pts-vp-pli1)"><i>māsu kujjha rathesabha”.</i></a></p>
<p><a data-ref="sc3, pts-vp-pli3.230, ms22J_1320, msdiv3"><i>“Avāriyapitā nāma,</i></a><br>
<a><i>ahu gaṅgāya nāviko;</i></a><br>
<a><i>Pubbe janaṃ tāretvāna,</i></a><br>
<a><i>pacchā yācati vetanaṃ;</i></a><br>
<a><i>Tenassa bhaṇḍanaṃ hoti,</i></a><br>
<a><i>na ca bhogehi vaḍḍhati”.</i></a></p>
<p><a data-ref="sc4, ms22J_1321, msdiv4"><i>“Atiṇṇaṃyeva yācassu,</i></a><br>
<a><i>apāraṃ tāta nāvika;</i></a><br>
<a><i>Añño hi tiṇṇassa mano,</i></a><br>
<a data-var="pāresino → taresino (bj, pts-vp-pli1); tiresino (sya1ed, sya2ed)"><i>añño hoti pāresino.</i></a></p>
<p><a data-ref="sc5, ms22J_1322, msdiv5"><i>Gāme vā yadi vāraññe,</i></a><br>
<a><i>ninne vā yadi vā thale;</i></a><br>
<a><i>Sabbattha anusāsāmi,</i></a><br>
<a><i>māsu kujjhittha nāvika”.</i></a></p>
<p><a data-ref="sc6, ms22J_1323, msdiv6"><i>“Yāyevānusāsaniyā,</i></a><br>
<a><i>rājā gāmavaraṃ adā;</i></a><br>
<a><i>Tāyevānusāsaniyā,</i></a><br>
<a><i>nāviko paharī mukhaṃ.</i></a></p>
<p><a data-ref="sc7, ms22J_1324, msdiv7"><i>Bhattaṃ bhinnaṃ hatā bhariyā,</i></a><br>
<a><i>Gabbho ca patito chamā;</i></a><br>
<a><i>Migova jātarūpena,</i></a><br>
<a data-var="abandhi sū”ti → avaḍḍhitunti (bj, sya1ed, sya2ed); avaḍḍhi sūti (?)"><i>Na tenatthaṃ abandhi sū”ti.</i></a></p>
</blockquote>
<p class="endsutta"><a data-var="Avāriyajātakaṃ → āvāriyajātakaṃ (sya1ed, sya2ed)" data-ref="sc8, ms22J_1325"><i>Avāriyajātakaṃ paṭhamaṃ.</i></a></p>
</article>
</section>
</div>
</body>
</html>
