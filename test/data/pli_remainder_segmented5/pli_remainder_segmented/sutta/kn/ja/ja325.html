<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja325">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>5. Godharājajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.85, ms22J_1007, msdiv97"><i>“Samaṇaṃ taṃ maññamāno,</i></a><br>
<a><i>upagacchimasaññataṃ;</i></a><br>
<a><i>So maṃ daṇḍena pāhāsi,</i></a><br>
<a><i>yathā assamaṇo tathā”.</i></a></p>
<p><a data-ref="sc2, ms22J_1008, msdiv98"><i>“Kiṃ te jaṭāhi dummedha,</i></a><br>
<a><i>kiṃ te ajinasāṭiyā;</i></a><br>
<a><i>Abbhantaraṃ te gahanaṃ,</i></a><br>
<a><i>bāhiraṃ parimajjasi”.</i></a></p>
<p><a data-ref="sc3, ms22J_1009, msdiv99"><i>“Ehi godha nivattassu,</i></a><br>
<a><i>bhuñja sālīnamodanaṃ;</i></a><br>
<a><i>Telaṃ loṇañca me atthi,</i></a><br>
<a><i>pahūtaṃ mayha pipphali.</i></a></p>
<p><a data-ref="sc4, pts-vp-pli3.86, ms22J_1010, msdiv100"><i>Esa bhiyyo pavekkhāmi,</i></a><br>
<a><i>vammikaṃ sataporisaṃ;</i></a><br>
<a data-var="kittesi → kintesi (sya1ed, sya2ed, pts-vp-pli1)"><i>Telaṃ loṇañca kittesi,</i></a><br>
<a><i>ahitaṃ mayha pipphalī”ti.</i></a></p>
</blockquote>
<p class="endsutta"><a data-var="Godharājajātakaṃ → godhajātakaṃ (bj, sya1ed, sya2ed, pts-vp-pli1)" data-ref="sc5, ms22J_1011"><i>Godharājajātakaṃ pañcamaṃ.</i></a></p>
</article>
</section>
</div>
</body>
</html>
