<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja388">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>3. Tuṇḍilajātaka</i></a></h1>
</div>
<blockquote class="gatha">
<p><a data-var="Navachannake → navachandake (bj, pts-vp-pli1); navacchaddake (sya1ed, sya2ed) | dāni → doṇi (mr); dāne (katthaci)" data-ref="sc1, pts-vp-pli3.288, ms22J_1420, msdiv89"><i>“Navachannake dāni diyyati,</i></a><br>
<a><i>Puṇṇāyaṃ doṇi suvāminī ṭhitā;</i></a><br>
<a><i>Bahuke jane pāsapāṇike,</i></a><br>
<a><i>No ca kho me paṭibhāti bhuñjituṃ”.</i></a></p>
<p><a data-ref="sc2, pts-vp-pli3.289, ms22J_1421, msdiv90"><i>“Tasasi bhamasi leṇamicchasi,</i></a><br>
<a><i>Attāṇosi kuhiṃ gamissasi;</i></a><br>
<a><i>Appossukko bhuñja tuṇḍila,</i></a><br>
<a data-var="positāmhase → posiyāmase (bj, sya1ed, sya2ed, pts-vp-pli1)"><i>Maṃsatthāya hi positāmhase.</i></a></p>
<p><a data-ref="sc3, ms22J_1422, msdiv91"><i>Ogaha rahadaṃ akaddamaṃ,</i></a><br>
<a><i>Sabbaṃ sedamalaṃ pavāhaya;</i></a><br>
<a><i>Gaṇhāhi navaṃ vilepanaṃ,</i></a><br>
<a><i>Yassa gandho na kadāci chijjati”.</i></a></p>
<p><a data-ref="sc4, pts-vp-pli3.290, ms22J_1423, msdiv92"><i>“Katamo rahado akaddamo,</i></a><br>
<a><i>Kiṃsu sedamalanti vuccati;</i></a><br>
<a><i>Katamañca navaṃ vilepanaṃ,</i></a><br>
<a><i>Yassa gandho na kadāci chijjati”.</i></a></p>
<p><a data-ref="sc5, ms22J_1424, msdiv93"><i>“Dhammo rahado akaddamo,</i></a><br>
<a><i>Pāpaṃ sedamalanti vuccati;</i></a><br>
<a><i>Sīlañca navaṃ vilepanaṃ,</i></a><br>
<a><i>Tassa gandho na kadāci chijjati.</i></a></p>
<p><a data-ref="sc6, ms22J_1425, msdiv94"><i>Nandanti sarīraghātino,</i></a><br>
<a><i>Na ca nandanti sarīradhārino;</i></a><br>
<a><i>Puṇṇāya ca puṇṇamāsiyā,</i></a><br>
<a><i>Ramamānāva jahanti jīvitan”ti.</i></a></p>
</blockquote>
<p class="endsutta"><a data-ref="sc7, ms22J_1426"><i>Tuṇḍilajātakaṃ tatiyaṃ.</i></a></p>
</article>
</section>
</div>
</body>
</html>
