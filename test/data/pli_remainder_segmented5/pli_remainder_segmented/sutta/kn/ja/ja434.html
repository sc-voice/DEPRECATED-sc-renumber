<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja434">
<article>
<div class="hgroup">
<p class="division"><a><i>Jātaka</i></a></p>
<p><a><i>Navakanipāta</i></a></p>
<p><a><i>Gijjhavagga</i></a></p>
<h1><a><i>8. Cakkavākajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.520, ms22J_1856, msdiv69"><i>“Kāsāyavatthe sakuṇe vadāmi,</i></a><br>
<a data-var="nandamane → nandimane (bj, pts-vp-pli1)"><i>Duve duve nandamane carante;</i></a><br>
<a><i>Kaṃ aṇḍajaṃ aṇḍajā mānusesu,</i></a><br>
<a><i>Jātiṃ pasaṃsanti tadiṅgha brūtha”.</i></a></p>
<p><a data-ref="sc2, pts-vp-pli3.521, ms22J_1857, msdiv70"><i>“Amhe manussesu manussahiṃsa,</i></a><br>
<a data-var="Anubbate → anupubbake (bj, mr)"><i>Anubbate cakkavāke vadanti;</i></a><br>
<a data-var="Kalyāṇabhāvamhe → … bhāvamha (bj, pts-vp-pli1)"><i>Kalyāṇabhāvamhe dijesu sammatā,</i></a><br>
<a data-var="Abhirūpā → abhītarūpā (bj, sya1ed, sya2ed, pts-vp-pli1)"><i>Abhirūpā vicarāma aṇṇave”.</i></a><br>
<a data-var="() → (na ghāsahetupi karoma pāpaṃ) (sya1ed, sya2ed, mr)"><i>()</i></a></p>
<p><a data-ref="sc3, ms22J_1858, msdiv71"><i>“Kiṃ aṇṇave kāni phalāni bhuñje,</i></a><br>
<a><i>Maṃsaṃ kuto khādatha cakkavākā;</i></a><br>
<a data-var="anomā → abhiṇhaṃ (mr)"><i>Kiṃ bhojanaṃ bhuñjatha vo anomā,</i></a><br>
<a data-var="anapparūpā → anapparūpo (bj, sya1ed, sya2ed, pts-vp-pli1)"><i>Balañca vaṇṇo ca anapparūpā”.</i></a></p>
<p><a data-ref="sc4, pts-vp-pli3.522, ms22J_1859, msdiv72"><i>“Na aṇṇave santi phalāni dhaṅka,</i></a><br>
<a><i>Maṃsaṃ kuto khādituṃ cakkavāke;</i></a><br>
<a data-var="Sevālabhakkhamha → … bhakkhimha (mr) | apāṇabhojanā → avākabhojanā (bj, pts-vp-pli1)"><i>Sevālabhakkhamha apāṇabhojanā,</i></a><br>
<a><i>Na ghāsahetūpi karoma pāpaṃ”.</i></a></p>
<p><a data-ref="sc5, ms22J_1860, msdiv73"><i>“Na me idaṃ ruccati cakkavāka,</i></a><br>
<a><i>Asmiṃ bhave bhojanasannikāso;</i></a><br>
<a><i>Ahosi pubbe tato me aññathā,</i></a><br>
<a><i>Icceva me vimati ettha jātā.</i></a></p>
<p><a data-ref="sc6, ms22J_1861, msdiv74"><i>Ahampi maṃsāni phalāni bhuñje,</i></a><br>
<a><i>Annāni ca loṇiyateliyāni;</i></a><br>
<a><i>Rasaṃ manussesu labhāmi bhottuṃ,</i></a><br>
<a><i>Sūrova saṅgāmamukhaṃ vijetvā;</i></a><br>
<a><i>Na ca me tādiso vaṇṇo,</i></a><br>
<a><i>Cakkavāka yathā tava”.</i></a></p>
<p><a data-ref="sc7, pts-vp-pli3.523, ms22J_1862, msdiv75"><i>“Asuddhabhakkhosi khaṇānupātī,</i></a><br>
<a><i>Kicchena te labbhati annapānaṃ;</i></a><br>
<a><i>Na tussasī rukkhaphalehi dhaṅka,</i></a><br>
<a><i>Maṃsāni vā yāni susānamajjhe.</i></a></p>
<p><a data-ref="sc8, ms22J_1863, msdiv76"><i>Yo sāhasena adhigamma bhoge,</i></a><br>
<a><i>Paribhuñjati dhaṅka khaṇānupātī;</i></a><br>
<a><i>Tato upakkosati naṃ sabhāvo,</i></a><br>
<a><i>Upakkuṭṭho vaṇṇabalaṃ jahāti.</i></a></p>
<p><a data-ref="sc9, ms22J_1864, msdiv77"><i>Appampi ce nibbutiṃ bhuñjatī yadi,</i></a><br>
<a data-var="Asāhasena aparūpaghātī → asāhasenānupaghātino (mr)"><i>Asāhasena aparūpaghātī;</i></a><br>
<a><i>Balañca vaṇṇo ca tadassa hoti,</i></a><br>
<a><i>Na hi sabbo āhāramayena vaṇṇo”ti.</i></a></p>
</blockquote>
<p class="endsutta"><a data-ref="sc10, ms22J_1865"><i>Cakkavākajātakaṃ aṭṭhamaṃ.</i></a></p>
</article>
</section>
</div>
</body>
</html>
