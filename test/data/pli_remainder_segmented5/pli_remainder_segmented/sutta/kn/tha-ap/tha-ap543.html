<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap543">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhaddiyavagga</i></a></p>
<h1><a data-var="1 Lakuṇḍabhaddiyattheraapadāna → lakuṇṭakabhaddhiyattherāpadānaṃ (bj, sya1ed, sya2ed); lakuṇṭakabhaddiyattherāpadānaṃ (pts-vp-pli1)"><i>1 Lakuṇḍabhaddiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.489, ms20Ap1_7334, msdiv1"><i>“Padumuttaro nāma jino,</i></a><br>
<a><i>sabbadhammesu cakkhumā;</i></a><br>
<a><i>Ito satasahassamhi,</i></a><br>
<a><i>kappe uppajji nāyako.</i></a></p>
<p><a data-ref="sc2, ms20Ap1_7335, msdiv2"><i>Tadāhaṃ haṃsavatiyaṃ,</i></a><br>
<a><i>seṭṭhiputto mahaddhano;</i></a><br>
<a><i>Jaṅghāvihāraṃ vicaraṃ,</i></a><br>
<a><i>saṃghārāmaṃ agacchahaṃ.</i></a></p>
<p><a data-ref="sc3, ms20Ap1_7336, msdiv3"><i>Tadā so lokapajjoto,</i></a><br>
<a><i>dhammaṃ desesi nāyako;</i></a><br>
<a><i>Mañjussarānaṃ pavaraṃ,</i></a><br>
<a><i>sāvakaṃ abhikittayi.</i></a></p>
<p><a data-ref="sc4, ms20Ap1_7337, msdiv4"><i>Taṃ sutvā mudito hutvā,</i></a><br>
<a><i>kāraṃ katvā mahesino;</i></a><br>
<a><i>Vanditvā satthuno pāde,</i></a><br>
<a><i>taṃ ṭhānamabhipatthayiṃ.</i></a></p>
<p><a data-ref="sc5, ms20Ap1_7338, msdiv5"><i>Tadā buddho viyākāsi,</i></a><br>
<a><i>saṃghamajjhe vināyako;</i></a><br>
<a><i>‘Anāgatamhi addhāne,</i></a><br>
<a><i>lacchase taṃ manorathaṃ.</i></a></p>
<p><a data-ref="sc6, ms20Ap1_7339, msdiv6"><i>Satasahassito kappe,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc7, ms20Ap1_7340, msdiv7"><i>Tassa dhammesu dāyādo,</i></a><br>
<a><i>oraso dhammanimmito;</i></a><br>
<a><i>Bhaddiyo nāma nāmena,</i></a><br>
<a><i>hessati satthu sāvako’.</i></a></p>
<p><a data-ref="sc8, ms20Ap1_7341, msdiv8"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc9, ms20Ap1_7342, msdiv9"><i>Dvenavute ito kappe,</i></a><br>
<a><i>phusso uppajji nāyako;</i></a><br>
<a><i>Durāsado duppasaho,</i></a><br>
<a><i>sabbalokuttamo jino.</i></a></p>
<p><a data-ref="sc10, ms20Ap1_7343, msdiv10"><i>Caraṇena ca sampanno,</i></a><br>
<a><i>brahā uju patāpavā;</i></a><br>
<a data-var="sabbasattānaṃ → sabbapāṇīnaṃ (bj)"><i>Hitesī sabbasattānaṃ,</i></a><br>
<a><i>bahuṃ mocesi bandhanā.</i></a></p>
<p><a data-ref="sc11, ms20Ap1_7344, msdiv11"><i>Nandārāmavane tassa,</i></a><br>
<a data-var="phussakokilo → pussakokilo (sya1ed, sya2ed)"><i>ahosiṃ phussakokilo;</i></a><br>
<a><i>Gandhakuṭisamāsanne,</i></a><br>
<a><i>ambarukkhe vasāmahaṃ.</i></a></p>
<p><a data-ref="sc12, ms20Ap1_7345, msdiv12"><i>Tadā piṇḍāya gacchantaṃ,</i></a><br>
<a><i>dakkhiṇeyyaṃ jinuttamaṃ;</i></a><br>
<a><i>Disvā cittaṃ pasādetvā,</i></a><br>
<a data-var="mañjunābhinikūjahaṃ → mañjunādena kūjahaṃ (bj); mañjunā abhikūjahaṃ (sya1ed, sya2ed, pts-vp-pli1)"><i>mañjunābhinikūjahaṃ.</i></a></p>
<p><a data-ref="sc13, ms20Ap1_7346, msdiv13"><i>Rājuyyānaṃ tadā gantvā,</i></a><br>
<a><i>supakkaṃ kanakattacaṃ;</i></a><br>
<a><i>Ambapiṇḍaṃ gahetvāna,</i></a><br>
<a><i>sambuddhassopanāmayiṃ.</i></a></p>
<p><a data-ref="sc14, ms20Ap1_7347, msdiv14"><i>Tadā me cittamaññāya,</i></a><br>
<a><i>mahākāruṇiko jino;</i></a><br>
<a><i>Upaṭṭhākassa hatthato,</i></a><br>
<a><i>pattaṃ paggaṇhi nāyako.</i></a></p>
<p><a data-var="haṭṭhacittohaṃ → tuṭṭhacittohaṃ (bj)" data-ref="sc15, pts-vp-pli2.490, ms20Ap1_7348, msdiv15"><i>Adāsiṃ haṭṭhacittohaṃ,</i></a><br>
<a><i>ambapiṇḍaṃ mahāmune;</i></a><br>
<a><i>Patte pakkhippa pakkhehi,</i></a><br>
<a data-var="pañjaliṃ → pakkhehañjaliṃ (bj)"><i>pañjaliṃ katvāna mañjunā.</i></a></p>
<p><a data-ref="sc16, ms20Ap1_7349, msdiv16"><i>Sarena rajanīyena,</i></a><br>
<a><i>savanīyena vaggunā;</i></a><br>
<a><i>Vassanto buddhapūjatthaṃ,</i></a><br>
<a data-var="nīḷaṃ → niḷaṃ (bj); niddaṃ (sya1ed, sya2ed, pts-vp-pli1)"><i>nīḷaṃ gantvā nipajjahaṃ.</i></a></p>
<p><a data-ref="sc17, ms20Ap1_7350, msdiv17"><i>Tadā muditacittaṃ maṃ,</i></a><br>
<a><i>buddhapemagatāsayaṃ;</i></a><br>
<a><i>Sakuṇagghi upāgantvā,</i></a><br>
<a><i>ghātayī duṭṭhamānaso.</i></a></p>
<p><a data-ref="sc18, ms20Ap1_7351, msdiv18"><i>Tato cutohaṃ tusite,</i></a><br>
<a><i>anubhotvā mahāsukhaṃ;</i></a><br>
<a><i>Manussayonimāgacchiṃ,</i></a><br>
<a><i>tassa kammassa vāhasā.</i></a></p>
<p><a data-ref="sc19, ms20Ap1_7352, msdiv19"><i>Imamhi bhaddake kappe,</i></a><br>
<a><i>brahmabandhu mahāyaso;</i></a><br>
<a><i>Kassapo nāma gottena,</i></a><br>
<a><i>uppajji vadataṃ varo.</i></a></p>
<p><a data-ref="sc20, ms20Ap1_7353, msdiv20"><i>Sāsanaṃ jotayitvā so,</i></a><br>
<a><i>abhibhuyya kutitthiye;</i></a><br>
<a><i>Vinayitvāna veneyye,</i></a><br>
<a><i>nibbuto so sasāvako.</i></a></p>
<p><a data-ref="sc21, ms20Ap1_7354, msdiv21"><i>Nibbute tamhi lokagge,</i></a><br>
<a><i>pasannā janatā bahū;</i></a><br>
<a><i>Pūjanatthāya buddhassa,</i></a><br>
<a><i>thūpaṃ kubbanti satthuno.</i></a></p>
<p><a data-ref="sc22, ms20Ap1_7355, msdiv22"><i>‘Sattayojanikaṃ thūpaṃ,</i></a><br>
<a><i>sattaratanabhūsitaṃ;</i></a><br>
<a><i>Karissāma mahesissa’,</i></a><br>
<a><i>iccevaṃ mantayanti te.</i></a></p>
<p><a data-ref="sc23, ms20Ap1_7356, msdiv23"><i>Kikino kāsirājassa,</i></a><br>
<a><i>tadā senāya nāyako;</i></a><br>
<a><i>Hutvāhaṃ appamāṇassa,</i></a><br>
<a><i>pamāṇaṃ cetiye vadiṃ.</i></a></p>
<p><a data-ref="sc24, ms20Ap1_7357, msdiv24"><i>Tadā te mama vākyena,</i></a><br>
<a><i>cetiyaṃ yojanuggataṃ;</i></a><br>
<a><i>Akaṃsu naravīrassa,</i></a><br>
<a><i>nānāratanabhūsitaṃ.</i></a></p>
<p><a data-ref="sc25, ms20Ap1_7358, msdiv25"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc26, ms20Ap1_7359, msdiv26"><i>Pacchime ca bhave dāni,</i></a><br>
<a><i>jāto seṭṭhikule ahaṃ;</i></a><br>
<a><i>Sāvatthiyaṃ puravare,</i></a><br>
<a><i>iddhe phīte mahaddhane.</i></a></p>
<p><a data-ref="sc27, ms20Ap1_7360, msdiv27"><i>Purappavese sugataṃ,</i></a><br>
<a><i>disvā vimhitamānaso;</i></a><br>
<a><i>Pabbajitvāna na ciraṃ,</i></a><br>
<a><i>arahattamapāpuṇiṃ.</i></a></p>
<p><a data-ref="sc28, ms20Ap1_7361, msdiv28"><i>Cetiyassa pamāṇaṃ yaṃ,</i></a><br>
<a><i>akariṃ tena kammunā;</i></a><br>
<a data-var="Lakuṇḍakasarīrohaṃ → lakuṇṭakasarīrohaṃ (bj, sya1ed, sya2ed, pts-vp-pli1)"><i>Lakuṇḍakasarīrohaṃ,</i></a><br>
<a><i>jāto paribhavāraho.</i></a></p>
<p><a data-ref="sc29, ms20Ap1_7362, msdiv29"><i>Sarena madhurenāhaṃ,</i></a><br>
<a><i>pūjitvā isisattamaṃ;</i></a><br>
<a><i>Mañjussarānaṃ bhikkhūnaṃ,</i></a><br>
<a><i>aggattamanupāpuṇiṃ.</i></a></p>
<p><a data-ref="sc30, pts-vp-pli2.491, ms20Ap1_7363, msdiv30"><i>Phaladānena buddhassa,</i></a><br>
<a><i>guṇānussaraṇena ca;</i></a><br>
<a><i>Sāmaññaphalasampanno,</i></a><br>
<a><i>viharāmi anāsavo.</i></a></p>
<p><a data-ref="sc31, ms20Ap1_7364, msdiv31"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc32, ms20Ap1_7365, msdiv32"><i>Svāgataṃ vata me āsi,</i></a><br>
<a><i>buddhaseṭṭhassa santike;</i></a><br>
<a><i>Tisso vijjā anuppattā,</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc33, ms20Ap1_7366, msdiv33"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="lakuṇḍabhaddiyo → lakuṇṭakabhaddiyo (bj, sya1ed, sya2ed, pts-vp-pli1)" data-ref="sc34, ms20Ap1_7367"><i>Itthaṃ sudaṃ āyasmā lakuṇḍabhaddiyo thero imā gāthāyo abhāsitthāti.</i></a></p>
<p class="endsutta"><a data-ref="sc35, ms20Ap1_7368"><i>Lakuṇḍabhaddiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
