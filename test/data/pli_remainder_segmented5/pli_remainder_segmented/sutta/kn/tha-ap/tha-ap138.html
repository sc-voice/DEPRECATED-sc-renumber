<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap138">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a><i>6. Campakapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2232, msdiv41"><i>“Kaṇikāraṃva jotantaṃ,</i></a><br>
<a><i>nisinnaṃ pabbatantare;</i></a><br>
<a><i>Obhāsentaṃ disā sabbā,</i></a><br>
<a data-var="osadhiṃ viya tārakaṃ → osadhī viya tārakā (pts-vp-pli1, mr)"><i>osadhiṃ viya tārakaṃ.</i></a></p>
<p><a data-ref="sc2, ms20Ap1_2233, msdiv42"><i>Tayo māṇavakā āsuṃ,</i></a><br>
<a><i>sake sippe susikkhitā;</i></a><br>
<a><i>Khāribhāraṃ gahetvāna,</i></a><br>
<a><i>anventi mama pacchato.</i></a></p>
<p><a data-ref="sc3, ms20Ap1_2234, msdiv43"><i>Puṭake satta pupphāni,</i></a><br>
<a><i>nikkhittāni tapassinā;</i></a><br>
<a><i>Gahetvā tāni ñāṇamhi,</i></a><br>
<a><i>vessabhussābhiropayiṃ.</i></a></p>
<p><a data-ref="sc4, ms20Ap1_2235, msdiv44"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>ñāṇapūjāyidaṃ phalaṃ.</i></a></p>
<p><a data-var="Ekūnatiṃsakappamhi → ekūnatiṃse kappamhi (bj, pts-vp-pli1)" data-ref="sc5, ms20Ap1_2236, msdiv45"><i>Ekūnatiṃsakappamhi,</i></a><br>
<a data-var="vipulābhasanāmako → vihatābhā sanāmako (sya1ed, sya2ed, pts-vp-pli1)"><i>vipulābhasanāmako;</i></a><br>
<a><i>Sattaratanasampanno,</i></a><br>
<a data-var="cakkavattī → cakkavatti (sya1ed, sya2ed); rājā hosi (mr)"><i>cakkavattī mahabbalo.</i></a></p>
<p><a data-ref="sc6, ms20Ap1_2237, msdiv46"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2238"><i>Itthaṃ sudaṃ āyasmā campakapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2239"><i>Campakapupphiyattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
