<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap316">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a><i>4. Sattapadumiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3525, msdiv14"><i>“Nadīkūle vasāmahaṃ,</i></a><br>
<a><i>nesādo nāma brāhmaṇo;</i></a><br>
<a><i>Satapattehi pupphehi,</i></a><br>
<a><i>sammajjitvāna assamaṃ.</i></a></p>
<p><a data-ref="sc2, ms20Ap1_3526, msdiv15"><i>Suvaṇṇavaṇṇaṃ sambuddhaṃ,</i></a><br>
<a><i>Siddhatthaṃ lokanāyakaṃ;</i></a><br>
<a data-var="nabhena → vanena (bj, sya1ed, sya2ed, mr); va vane (pts-vp-pli1)"><i>Disvā nabhena gacchantaṃ,</i></a><br>
<a><i>Hāso me udapajjatha.</i></a></p>
<p><a data-ref="sc3, ms20Ap1_3527, msdiv16"><i>Paccuggantvāna sambuddhaṃ,</i></a><br>
<a><i>lokajeṭṭhaṃ narāsabhaṃ;</i></a><br>
<a><i>Assamaṃ atināmetvā,</i></a><br>
<a><i>jalajaggehi okiriṃ.</i></a></p>
<p><a data-ref="sc4, ms20Ap1_3528, msdiv17"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_3529, msdiv18"><i>Ito te sattame kappe,</i></a><br>
<a><i>caturo pādapāvarā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_3530, msdiv19"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3531"><i>Itthaṃ sudaṃ āyasmā sattapadumiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3532"><i>Sattapadumiyattherassāpadānaṃ catutthaṃ.</i></a></p>
</article>
</section>
</div>
</body>
</html>
