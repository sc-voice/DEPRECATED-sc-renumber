<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap451">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Vibhītakavagga</i></a></p>
<h1><a data-var="9 Vedikārakattheraapadāna → vediyakārakattherāpadānaṃ (sya1ed, sya2ed)"><i>9 Vedikārakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5851, msdiv61"><i>“Padumuttarassa bhagavato,</i></a><br>
<a><i>Bodhiyā pādaputtame;</i></a><br>
<a data-var="Vedikaṃ → vediyaṃ (sya1ed, sya2ed, pts-vp-pli1)"><i>Vedikaṃ sukataṃ katvā,</i></a><br>
<a><i>Sakaṃ cittaṃ pasādayiṃ.</i></a></p>
<p><a data-var="Atoḷārāni → athoḷārāni (si); aggoḷārāni (sya1ed, sya2ed); atholārāṇi (pts-vp-pli1)" data-ref="sc2, ms20Ap1_5852, msdiv62"><i>Atoḷārāni bhaṇḍāni,</i></a><br>
<a><i>katāni akatāni ca;</i></a><br>
<a><i>Antalikkhā pavassanti,</i></a><br>
<a><i>vedikāya idaṃ phalaṃ.</i></a></p>
<p><a data-ref="sc3, ms20Ap1_5853, msdiv63"><i>Ubhato byūḷhasaṅgāme,</i></a><br>
<a><i>pakkhandanto bhayānake;</i></a><br>
<a><i>Bhayabheravaṃ na passāmi,</i></a><br>
<a><i>vedikāya idaṃ phalaṃ.</i></a></p>
<p><a data-ref="sc4, pts-vp-pli2.401, ms20Ap1_5854, msdiv64"><i>Mama saṅkappamaññāya,</i></a><br>
<a><i>byamhaṃ nibbattate subhaṃ;</i></a><br>
<a><i>Sayanāni mahagghāni,</i></a><br>
<a><i>vedikāya idaṃ phalaṃ.</i></a></p>
<p><a data-ref="sc5, ms20Ap1_5855, msdiv65"><i>Satasahassito kappe,</i></a><br>
<a><i>yaṃ vedikamakārayiṃ;</i></a><br>
<a><i>Duggatiṃ nābhijānāmi,</i></a><br>
<a><i>vedikāya idaṃ phalaṃ.</i></a></p>
<p><a data-ref="sc6, ms20Ap1_5856, msdiv66"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc7, ms20Ap1_5857, msdiv67"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc8, ms20Ap1_5858, msdiv68"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="vedikārako → vediyakārako (sya1ed, sya2ed)" data-ref="sc9, ms20Ap1_5859"><i>Itthaṃ sudaṃ āyasmā vedikārako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_5860"><i>Vedikārakattherassāpadānaṃ navamaṃ.</i></a></p>
</article>
</section>
</div>
</body>
</html>
