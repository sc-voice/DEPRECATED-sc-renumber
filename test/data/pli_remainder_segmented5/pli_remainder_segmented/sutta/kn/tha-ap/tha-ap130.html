<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap130">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sereyyavagga</i></a></p>
<h1><a data-var="8 Ñāṇasaññikattheraapadāna → ñāṇasaññakattherāpadānaṃ (bj, sya1ed, sya2ed); ñāṇasaññaka (pts-vp-pli1)"><i>8 Ñāṇasaññikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2151, msdiv84"><i>“Pabbate himavantamhi,</i></a><br>
<a><i>vasāmi pabbatantare;</i></a><br>
<a><i>Pulinaṃ sobhanaṃ disvā,</i></a><br>
<a><i>buddhaseṭṭhaṃ anussariṃ.</i></a></p>
<p><a data-ref="sc2, ms20Ap1_2152, msdiv85"><i>Ñāṇe upanidhā natthi,</i></a><br>
<a data-var="saṅkhāraṃ → saṅgāmaṃ (bj, sya1ed, sya2ed, pts-vp-pli1); saṅkhātaṃ (19Th1.A:171 pabbe, 213 piṭṭhe)"><i>saṅkhāraṃ natthi satthuno;</i></a><br>
<a><i>Sabbadhammaṃ abhiññāya,</i></a><br>
<a><i>ñāṇena adhimuccati.</i></a></p>
<p><a data-ref="sc3, ms20Ap1_2153, msdiv86"><i>Namo te purisājañña,</i></a><br>
<a><i>namo te purisuttama;</i></a><br>
<a><i>Ñāṇena te samo natthi,</i></a><br>
<a><i>yāvatā ñāṇamuttamaṃ.</i></a></p>
<p><a data-ref="sc4, ms20Ap1_2154, msdiv87"><i>Ñāṇe cittaṃ pasādetvā,</i></a><br>
<a><i>kappaṃ saggamhi modahaṃ;</i></a><br>
<a><i>Avasesesu kappesu,</i></a><br>
<a data-var="caritaṃ → karitaṃ (bj, sya1ed, sya2ed); kāritaṃ (pts-vp-pli1); kiriyaṃ (mr)"><i>kusalaṃ caritaṃ mayā.</i></a></p>
<p><a data-ref="sc5, ms20Ap1_2155, msdiv88"><i>Ekanavutito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>ñāṇasaññāyidaṃ phalaṃ.</i></a></p>
<p><a data-var="sattatikappamhi → tesattatikappe (bj, sya1ed, sya2ed, pts-vp-pli1)" data-ref="sc6, ms20Ap1_2156, msdiv89"><i>Ito sattatikappamhi,</i></a><br>
<a><i>eko pulinapupphiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc7, pts-vp-pli1.162, ms20Ap1_2157, msdiv90"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="ñāṇasaññiko → ñāṇasaññako (bj, sya1ed, sya2ed, pts-vp-pli1)" data-ref="sc8, ms20Ap1_2158"><i>Itthaṃ sudaṃ āyasmā ñāṇasaññiko thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2159"><i>Ñāṇasaññikattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
