<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap66">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>4. Parappasādakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1516, msdiv20"><i>“Usabhaṃ pavaraṃ vīraṃ,</i></a><br>
<a><i>Mahesiṃ vijitāvinaṃ;</i></a><br>
<a><i>Suvaṇṇavaṇṇaṃ sambuddhaṃ,</i></a><br>
<a><i>Ko disvā nappasīdati.</i></a></p>
<p><a data-ref="sc2, ms20Ap1_1517, msdiv21"><i>Himavāvāparimeyyo,</i></a><br>
<a><i>sāgarova duruttaro;</i></a><br>
<a><i>Tatheva jhānaṃ buddhassa,</i></a><br>
<a><i>ko disvā nappasīdati.</i></a></p>
<p><a data-ref="sc3, ms20Ap1_1518, msdiv22"><i>Vasudhā yathāppameyyā,</i></a><br>
<a><i>cittā vanavaṭaṃsakā;</i></a><br>
<a><i>Tatheva sīlaṃ buddhassa,</i></a><br>
<a><i>ko disvā nappasīdati.</i></a></p>
<p><a data-var="Anilañjasāsaṅkhubbho → anilajova asaṅkhobho (bj)" data-ref="sc4, ms20Ap1_1519, msdiv23"><i>Anilañjasāsaṅkhubbho,</i></a><br>
<a><i>yathākāso asaṅkhiyo;</i></a><br>
<a><i>Tatheva ñāṇaṃ buddhassa,</i></a><br>
<a><i>ko disvā nappasīdati.</i></a></p>
<p><a data-ref="sc5, pts-vp-pli1.114, ms20Ap1_1520, msdiv24"><i>Imāhi catugāthāhi,</i></a><br>
<a><i>brāhmaṇo senasavhayo;</i></a><br>
<a><i>Buddhaseṭṭhaṃ thavitvāna,</i></a><br>
<a><i>siddhatthaṃ aparājitaṃ.</i></a></p>
<p><a data-ref="sc6, ms20Ap1_1521, msdiv25"><i>Catunnavutikappāni,</i></a><br>
<a><i>duggatiṃ nupapajjatha;</i></a><br>
<a data-var="Sugatiṃ sukhasampattiṃ → sugatīsu susampattiṃ (bj, sya1ed, sya2ed, pts-vp-pli1)"><i>Sugatiṃ sukhasampattiṃ,</i></a><br>
<a><i>anubhosimanappakaṃ.</i></a></p>
<p><a data-ref="sc7, ms20Ap1_1522, msdiv26"><i>Catunnavutito kappe,</i></a><br>
<a><i>thavitvā lokanāyakaṃ;</i></a><br>
<a><i>Duggatiṃ nābhijānāmi,</i></a><br>
<a data-var="thomanāya → thomanassa (sya1ed, sya2ed)"><i>thomanāya idaṃ phalaṃ.</i></a></p>
<p><a data-ref="sc8, ms20Ap1_1523, msdiv27"><i>Cātuddasamhi kappamhi,</i></a><br>
<a><i>caturo āsumuggatā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_1524, msdiv28"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_1525"><i>Itthaṃ sudaṃ āyasmā parappasādako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_1526"><i>Parappasādakattherassāpadānaṃ catutthaṃ.</i></a></p>
</article>
</section>
</div>
</body>
</html>
