<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap97">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a><i>5. Gandhamāliyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1796, msdiv24"><i>“Siddhatthassa bhagavato,</i></a><br>
<a><i>gandhathūpaṃ akāsahaṃ;</i></a><br>
<a><i>Sumanehi paṭicchannaṃ,</i></a><br>
<a><i>buddhānucchavikaṃ kataṃ.</i></a></p>
<p><a data-ref="sc2, ms20Ap1_1797, msdiv25"><i>Kañcanagghiyasaṅkāsaṃ,</i></a><br>
<a><i>buddhaṃ lokagganāyakaṃ;</i></a><br>
<a><i>Indīvaraṃva jalitaṃ,</i></a><br>
<a><i>ādittaṃva hutāsanaṃ.</i></a></p>
<p><a data-ref="sc3, ms20Ap1_1798, msdiv26"><i>Byagghūsabhaṃva pavaraṃ,</i></a><br>
<a><i>abhijātaṃva kesariṃ;</i></a><br>
<a><i>Nisinnaṃ samaṇānaggaṃ,</i></a><br>
<a><i>bhikkhusaṃghapurakkhataṃ.</i></a></p>
<p><a data-ref="sc4, ms20Ap1_1799, msdiv27"><i>Vanditvā satthuno pāde,</i></a><br>
<a><i>pakkāmiṃ uttarāmukho;</i></a><br>
<a><i>Catunnavutito kappe,</i></a><br>
<a><i>gandhamālaṃ yato adaṃ.</i></a></p>
<p><a data-ref="sc5, ms20Ap1_1800, msdiv28"><i>Buddhe katassa kārassa,</i></a><br>
<a><i>phalenāhaṃ visesato;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc6, ms20Ap1_1801, msdiv29"><i>Cattārīsamhi ekūne,</i></a><br>
<a><i>kappe āsiṃsu soḷasa;</i></a><br>
<a><i>Devagandhasanāmā te,</i></a><br>
<a><i>rājāno cakkavattino.</i></a></p>
<p><a data-ref="sc7, ms20Ap1_1802, msdiv30"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1803"><i>Itthaṃ sudaṃ āyasmā gandhamāliyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1804"><i>Gandhamāliyattherassāpadānaṃ pañcamaṃ.</i></a></p>
</article>
</section>
</div>
</body>
</html>
