<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap444">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Vibhītakavagga</i></a></p>
<h1><a><i>2. Koladāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.397, ms20Ap1_5784, msdiv8"><i>“Ajinena nivatthohaṃ,</i></a><br>
<a><i>Vākacīradharo tadā;</i></a><br>
<a><i>Khāriyā pūrayitvāna,</i></a><br>
<a data-var="Kolaṃhāsiṃ mamassamaṃ → kolamāharimassamaṃ (bj, pts-vp-pli1); kolaṃ hāsi mamassamaṃ (sya1ed, sya2ed)"><i>Kolaṃhāsiṃ mamassamaṃ.</i></a></p>
<p><a data-ref="sc2, ms20Ap1_5785, msdiv9"><i>Tamhi kāle sikhī buddho,</i></a><br>
<a><i>eko adutiyo ahu;</i></a><br>
<a><i>Mamassamaṃ upāgacchi,</i></a><br>
<a><i>jānanto sabbakālikaṃ.</i></a></p>
<p><a data-ref="sc3, ms20Ap1_5786, msdiv10"><i>Sakaṃ cittaṃ pasādetvā,</i></a><br>
<a><i>vanditvāna ca subbataṃ;</i></a><br>
<a><i>Ubho hatthehi paggayha,</i></a><br>
<a><i>kolaṃ buddhassadāsahaṃ.</i></a></p>
<p><a data-ref="sc4, ms20Ap1_5787, msdiv11"><i>Ekatiṃse ito kappe,</i></a><br>
<a><i>yaṃ phalamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>koladānassidaṃ phalaṃ.</i></a></p>
<p><a data-ref="sc5, ms20Ap1_5788, msdiv12"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_5789, msdiv13"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_5790, msdiv14"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_5791"><i>Itthaṃ sudaṃ āyasmā koladāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_5792"><i>Koladāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
