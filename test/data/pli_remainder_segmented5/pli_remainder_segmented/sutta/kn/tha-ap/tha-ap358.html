<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap358">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Saddasaññakavagga</i></a></p>
<h1><a><i>6. Ambayāgudāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.284, ms20Ap1_4001, msdiv22"><i>“Sataraṃsī nāma sambuddho,</i></a><br>
<a><i>sayambhū aparājito;</i></a><br>
<a><i>Vuṭṭhahitvā samādhimhā,</i></a><br>
<a><i>bhikkhāya mamupāgami.</i></a></p>
<p><a data-ref="sc2, ms20Ap1_4002, msdiv23"><i>Paccekabuddhaṃ disvāna,</i></a><br>
<a><i>ambayāguṃ adāsahaṃ;</i></a><br>
<a><i>Vippasannamanaṃ tassa,</i></a><br>
<a><i>vippasannena cetasā.</i></a></p>
<p><a data-ref="sc3, ms20Ap1_4003, msdiv24"><i>Catunnavutito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>ambayāguyidaṃ phalaṃ.</i></a></p>
<p><a data-ref="sc4, ms20Ap1_4004, msdiv25"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_4005"><i>Itthaṃ sudaṃ āyasmā ambayāgudāyako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_4006"><i>Ambayāgudāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
