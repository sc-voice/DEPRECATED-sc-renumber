<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap118">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mahāparivāravagga</i></a></p>
<h1><a><i>6. Citakapūjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.151, ms20Ap1_1999, msdiv49"><i>“Vasāmi rājāyatane,</i></a><br>
<a><i>sāmacco saparijjano;</i></a><br>
<a><i>Parinibbute bhagavati,</i></a><br>
<a><i>sikhino lokabandhuno.</i></a></p>
<p><a data-ref="sc2, ms20Ap1_2000, msdiv50"><i>Pasannacitto sumano,</i></a><br>
<a><i>citakaṃ agamāsahaṃ;</i></a><br>
<a><i>Tūriyaṃ tattha vādetvā,</i></a><br>
<a><i>gandhamālaṃ samokiriṃ.</i></a></p>
<p><a data-ref="sc3, ms20Ap1_2001, msdiv51"><i>Citamhi pūjaṃ katvāna,</i></a><br>
<a><i>vanditvā citakaṃ ahaṃ;</i></a><br>
<a><i>Pasannacitto sumano,</i></a><br>
<a><i>sakaṃ bhavanupāgamiṃ.</i></a></p>
<p><a data-ref="sc4, ms20Ap1_2002, msdiv52"><i>Bhavane upaviṭṭhohaṃ,</i></a><br>
<a><i>citapūjaṃ anussariṃ;</i></a><br>
<a><i>Tena kammena dvipadinda,</i></a><br>
<a><i>lokajeṭṭha narāsabha.</i></a></p>
<p><a data-ref="sc5, ms20Ap1_2003, msdiv53"><i>Anubhotvāna sampattiṃ,</i></a><br>
<a><i>devesu mānusesu ca;</i></a><br>
<a><i>Pattomhi acalaṃ ṭhānaṃ,</i></a><br>
<a><i>hitvā jayaparājayaṃ.</i></a></p>
<p><a data-ref="sc6, ms20Ap1_2004, msdiv54"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>citapūjāyidaṃ phalaṃ.</i></a></p>
<p><a data-ref="sc7, ms20Ap1_2005, msdiv55"><i>Ekūnatiṃsakappamhi,</i></a><br>
<a><i>ito soḷasa rājāno;</i></a><br>
<a><i>Uggatā nāma nāmena,</i></a><br>
<a><i>cakkavattī mahabbalā.</i></a></p>
<p><a data-ref="sc8, ms20Ap1_2006, msdiv56"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_2007"><i>Itthaṃ sudaṃ āyasmā citakapūjako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_2008"><i>Citakapūjakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
