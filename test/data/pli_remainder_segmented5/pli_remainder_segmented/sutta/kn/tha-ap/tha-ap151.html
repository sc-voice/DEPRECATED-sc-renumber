<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap151">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a><i>9. Vaṭaṃsakiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2336, msdiv43"><i>“Sumedho nāma nāmena,</i></a><br>
<a><i>sayambhū aparājito;</i></a><br>
<a><i>Vivekamanubrūhanto,</i></a><br>
<a><i>ajjhogāhi mahāvanaṃ.</i></a></p>
<p><a data-ref="sc2, ms20Ap1_2337, msdiv44"><i>Saḷalaṃ pupphitaṃ disvā,</i></a><br>
<a data-var="ganthitvāna → bandhitvāna (si, pts-vp-pli1)"><i>ganthitvāna vaṭaṃsakaṃ;</i></a><br>
<a><i>Buddhassa abhiropesiṃ,</i></a><br>
<a><i>sammukhā lokanāyakaṃ.</i></a></p>
<p><a data-ref="sc3, ms20Ap1_2338, msdiv45"><i>Tiṃsakappasahassamhi,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2339, msdiv46"><i>Ūnavīse kappasate,</i></a><br>
<a><i>soḷasāsuṃ sunimmitā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2340, msdiv47"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2341"><i>Itthaṃ sudaṃ āyasmā vaṭaṃsakiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2342"><i>Vaṭaṃsakiyattherassāpadānaṃ navamaṃ.</i></a></p>
</article>
</section>
</div>
</body>
</html>
