<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap131">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sereyyavagga</i></a></p>
<h1><a data-var="9 Gaṇṭhipupphiyattheraapadāna → gandhapupphiyattherāpadānaṃ (bj, sya1ed, sya2ed)"><i>9 Gaṇṭhipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2160, msdiv91"><i>“Suvaṇṇavaṇṇo sambuddho,</i></a><br>
<a><i>vipassī dakkhiṇāraho;</i></a><br>
<a><i>Purakkhato sāvakehi,</i></a><br>
<a><i>ārāmā abhinikkhami.</i></a></p>
<p><a data-ref="sc2, ms20Ap1_2161, msdiv92"><i>Disvānahaṃ buddhaseṭṭhaṃ,</i></a><br>
<a><i>sabbaññuṃ tamanāsakaṃ;</i></a><br>
<a><i>Pasannacitto sumano,</i></a><br>
<a data-var="gaṇṭhipupphaṃ → gandhapupphaṃ (bj); gatamaggaṃ (sya1ed, sya2ed, mr)"><i>gaṇṭhipupphaṃ apūjayiṃ.</i></a></p>
<p><a data-ref="sc3, ms20Ap1_2162, msdiv93"><i>Tena cittappasādena,</i></a><br>
<a><i>dvipadindassa tādino;</i></a><br>
<a><i>Haṭṭho haṭṭhena cittena,</i></a><br>
<a><i>puna vandiṃ tathāgataṃ.</i></a></p>
<p><a data-ref="sc4, ms20Ap1_2163, msdiv94"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_2164, msdiv95"><i>Ekatālīsito kappe,</i></a><br>
<a><i>caraṇo nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2165, msdiv96"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="gaṇṭhipupphiyo → gandhapupphiyo (bj, sya1ed, sya2ed, mr)" data-ref="sc7, ms20Ap1_2166"><i>Itthaṃ sudaṃ āyasmā gaṇṭhipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2167"><i>Gaṇṭhipupphiyattherassāpadānaṃ navamaṃ.</i></a></p>
</article>
</section>
</div>
</body>
</html>
