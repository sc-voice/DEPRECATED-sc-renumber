<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap28">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Subhūtivagga</i></a></p>
<h1><a><i>6. Dhūpadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1030, msdiv161"><i>“Siddhatthassa bhagavato,</i></a><br>
<a><i>lokajeṭṭhassa tādino;</i></a><br>
<a><i>Kuṭidhūpaṃ mayā dinnaṃ,</i></a><br>
<a><i>vippasannena cetasā.</i></a></p>
<p><a data-ref="sc2, ms20Ap1_1031, msdiv162"><i>Yaṃ yaṃ yonupapajjāmi,</i></a><br>
<a><i>devattaṃ atha mānusaṃ;</i></a><br>
<a><i>Sabbesampi piyo homi,</i></a><br>
<a><i>dhūpadānassidaṃ phalaṃ.</i></a></p>
<p><a data-ref="sc3, ms20Ap1_1032, msdiv163"><i>Catunnavutito kappe,</i></a><br>
<a data-var="yaṃ dhūpamadadiṃ tadā → yaṃ dhūpanamadāsahaṃ (mr)"><i>yaṃ dhūpamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dhūpadānassidaṃ phalaṃ.</i></a></p>
<p><a data-ref="sc4, ms20Ap1_1033, msdiv164"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_1034"><i>Itthaṃ sudaṃ āyasmā dhūpadāyako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_1035"><i>Dhūpadāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
