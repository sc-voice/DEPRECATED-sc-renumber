<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap302">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Citakapūjakavagga</i></a></p>
<h1><a><i>10. Anusaṃsāvakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3418, msdiv43"><i>“Piṇḍāya caramānāhaṃ,</i></a><br>
<a><i>vipassimaddasaṃ jinaṃ;</i></a><br>
<a><i>Uḷuṅgabhikkhaṃ pādāsiṃ,</i></a><br>
<a><i>dvipadindassa tādino.</i></a></p>
<p><a data-ref="sc2, ms20Ap1_3419, msdiv44"><i>Pasannacitto sumano,</i></a><br>
<a><i>abhivādesahaṃ tadā;</i></a><br>
<a><i>Anusaṃsāvayiṃ buddhaṃ,</i></a><br>
<a><i>uttamatthassa pattiyā.</i></a></p>
<p><a data-ref="sc3, ms20Ap1_3420, msdiv45"><i>Ekanavutito kappe,</i></a><br>
<a><i>anusaṃsāvayiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>anusaṃsāvanā phalaṃ.</i></a></p>
<p><a data-ref="sc4, ms20Ap1_3421, msdiv46"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2712)</i></a></p>
</blockquote>
<p><a data-ref="sc5, ms20Ap1_3422"><i>Itthaṃ sudaṃ āyasmā anusaṃsāvako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3423"><i>Anusaṃsāvakattherassāpadānaṃ dasamaṃ.</i></a></p>
<p class="endsection"><a><i>Citakapūjakavaggo tiṃsatimo.</i></a></p>
<p class="uddana-intro"><a data-ref="sc7, ms20Ap1_3424"><i>Tassuddānaṃ</i></a></p>
<blockquote class="uddanagatha">
<p><a data-ref="sc8, ms20Ap1_3425"><i>Citakaṃ pārichatto ca,</i></a><br>
<a><i>saddagosīsasantharaṃ;</i></a><br>
<a><i>Pādo padesaṃ saraṇaṃ,</i></a><br>
<a><i>ambo saṃsāvakopi ca;</i></a><br>
<a><i>Aṭṭhatālīsa gāthāyo,</i></a><br>
<a><i>gaṇitāyo vibhāvibhi.</i></a></p>
</blockquote>
<p class="uddana-intro"><a data-ref="sc9, ms20Ap1_3426"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc10, pts-vp-pli1.248, ms20Ap1_3427"><i>Kaṇikāro hatthidado,</i></a><br>
<a><i>ālambaṇudakāsanaṃ;</i></a><br>
<a><i>Tuvaraṃ thomako ceva,</i></a><br>
<a><i>ukkhepaṃ sīsupadhānaṃ.</i></a></p>
<p><a data-ref="sc11, ms20Ap1_3428"><i>Paṇṇado citapūjī ca,</i></a><br>
<a><i>gāthāyo ceva sabbaso;</i></a><br>
<a><i>Cattāri ca satānīha,</i></a><br>
<a><i>ekapaññāsameva ca.</i></a></p>
<p><a data-ref="sc12, ms20Ap1_3429"><i>Pañcavīsasatā sabbā,</i></a><br>
<a><i>dvāsattati taduttari;</i></a><br>
<a><i>Tisataṃ apadānānaṃ,</i></a><br>
<a><i>gaṇitā atthadassibhi.</i></a></p>
</blockquote>
<p class="endsutta"><a data-ref="sc13, ms20Ap1_3430"><i>Kaṇikāravaggadasakaṃ.</i></a></p>
<p class="endsection"><a data-ref="sc14, ms20Ap1_3431"><i>Tatiyasatakaṃ samattaṃ.</i></a></p>
</article>
</section>
</div>
</body>
</html>
