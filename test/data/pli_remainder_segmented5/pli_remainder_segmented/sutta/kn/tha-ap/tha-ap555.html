<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap555">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Yasavagga</i></a></p>
<h1><a><i>3. Gayākassapattheraapadāna</i></a></h1>
</div>
<blockquote class="gatha">
<p><a data-var="Ajinacammavatthohaṃ → ajinavatthaṃ nivatthohaṃ (si)" data-ref="sc1, ms20Ap1_7709, msdiv35"><i>“Ajinacammavatthohaṃ,</i></a><br>
<a><i>khāribhāradharo tadā;</i></a><br>
<a><i>Khārikaṃ hārayitvāna,</i></a><br>
<a><i>kolaṃ ahāsi assamaṃ.</i></a></p>
<p><a data-ref="sc2, ms20Ap1_7710, msdiv36"><i>Bhagavā tamhi samaye,</i></a><br>
<a><i>eko adutiyo jino;</i></a><br>
<a><i>Mamassamaṃ upāgacchi,</i></a><br>
<a><i>jotento sabbakālikaṃ.</i></a></p>
<p><a data-ref="sc3, ms20Ap1_7711, msdiv37"><i>Sakaṃ cittaṃ pasādetvā,</i></a><br>
<a><i>abhivādetvāna subbataṃ;</i></a><br>
<a><i>Ubho hatthehi paggayha,</i></a><br>
<a><i>kolaṃ buddhassadāsahaṃ.</i></a></p>
<p><a data-ref="sc4, ms20Ap1_7712, msdiv38"><i>Ekatiṃse ito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>koladānassidaṃ phalaṃ.</i></a></p>
<p><a data-ref="sc5, ms20Ap1_7713, msdiv39"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_7714, msdiv40"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_7715, msdiv41"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_7716"><i>Itthaṃ sudaṃ āyasmā gayākassapo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_7717"><i>Gayākassapattherassāpadānaṃ tatiyaṃ.</i></a></p>
</article>
</section>
</div>
</body>
</html>
