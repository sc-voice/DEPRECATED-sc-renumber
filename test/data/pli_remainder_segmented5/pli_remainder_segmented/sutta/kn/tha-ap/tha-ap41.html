<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap41">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṇḍadhānavagga</i></a></p>
<h1><a><i>9. Dhammacakkikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1190, msdiv102"><i>“Siddhatthassa bhagavato,</i></a><br>
<a><i>sīhāsanassa sammukhā;</i></a><br>
<a><i>Dhammacakkaṃ me ṭhapitaṃ,</i></a><br>
<a><i>sukataṃ viññuvaṇṇitaṃ.</i></a></p>
<p><a data-ref="sc2, ms20Ap1_1191, msdiv103"><i>Cāruvaṇṇova sobhāmi,</i></a><br>
<a><i>sayoggabalavāhano;</i></a><br>
<a><i>Parivārenti maṃ niccaṃ,</i></a><br>
<a><i>anuyantā bahujjanā.</i></a></p>
<p><a data-ref="sc3, ms20Ap1_1192, msdiv104"><i>Saṭṭhitūriyasahassehi,</i></a><br>
<a><i>paricāremahaṃ sadā;</i></a><br>
<a><i>Parivārena sobhāmi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc4, ms20Ap1_1193, msdiv105"><i>Catunnavutito kappe,</i></a><br>
<a><i>yaṃ cakkaṃ ṭhapayiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>dhammacakkassidaṃ phalaṃ.</i></a></p>
<p><a data-ref="sc5, ms20Ap1_1194, msdiv106"><i>Ito ekādase kappe,</i></a><br>
<a><i>aṭṭhāsiṃsu janādhipā;</i></a><br>
<a><i>Sahassarājanāmena,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_1195, msdiv107"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1196"><i>Itthaṃ sudaṃ āyasmā dhammacakkiko thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1197"><i>Dhammacakkikattherassāpadānaṃ navamaṃ.</i></a></p>
</article>
</section>
</div>
</body>
</html>
