<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap267">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumukkhipavagga</i></a></p>
<h1><a><i>5. Biḷālidāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.232, ms20Ap1_3183, msdiv18"><i>“Himavantassāvidūre,</i></a><br>
<a><i>romaso nāma pabbato;</i></a><br>
<a><i>Tamhi pabbatapādamhi,</i></a><br>
<a><i>samaṇo bhāvitindriyo.</i></a></p>
<p><a data-ref="sc2, ms20Ap1_3184, msdiv19"><i>Biḷāliyo gahetvāna,</i></a><br>
<a><i>samaṇassa adāsahaṃ;</i></a><br>
<a><i>Anumodi mahāvīro,</i></a><br>
<a><i>sayambhū aparājito.</i></a></p>
<p><a data-ref="sc3, ms20Ap1_3185, msdiv20"><i>Biḷālī te mama dinnā,</i></a><br>
<a><i>vippasannena cetasā;</i></a><br>
<a><i>Bhave nibbattamānamhi,</i></a><br>
<a><i>phalaṃ nibbattataṃ tava.</i></a></p>
<p><a data-ref="sc4, ms20Ap1_3186, msdiv21"><i>Catunnavutito kappe,</i></a><br>
<a><i>yaṃ biḷālimadāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>biḷāliyā idaṃ phalaṃ.</i></a></p>
<p><a data-ref="sc5, ms20Ap1_3187, msdiv22"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3188"><i>Itthaṃ sudaṃ āyasmā biḷālidāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3189"><i>Biḷālidāyakattherassāpadānaṃ pañcamaṃ.</i></a></p>
</article>
</section>
</div>
</body>
</html>
