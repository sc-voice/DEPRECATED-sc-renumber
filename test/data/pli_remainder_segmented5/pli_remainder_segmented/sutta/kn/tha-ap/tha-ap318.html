<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap318">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a data-var="6 Āsanasanthavikattheraapadāna → āsanatthavikattherāpadānaṃ (bj, sya1ed, sya2ed, pts-vp-pli1)"><i>6 Āsanasanthavikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3541, msdiv26"><i>“Cetiyaṃ uttamaṃ nāma,</i></a><br>
<a><i>sikhino lokabandhuno;</i></a><br>
<a><i>Araññe irīṇe vane,</i></a><br>
<a><i>andhāhiṇḍāmahaṃ tadā.</i></a></p>
<p><a data-ref="sc2, ms20Ap1_3542, msdiv27"><i>Pavanā nikkhamantena,</i></a><br>
<a><i>diṭṭhaṃ sīhāsanaṃ mayā;</i></a><br>
<a><i>Ekaṃsaṃ añjaliṃ katvā,</i></a><br>
<a data-var="santhaviṃ → thavissaṃ (bj, pts-vp-pli1)"><i>santhaviṃ lokanāyakaṃ.</i></a></p>
<p><a data-ref="sc3, ms20Ap1_3543, msdiv28"><i>Divasabhāgaṃ thavitvāna,</i></a><br>
<a><i>buddhaṃ lokagganāyakaṃ;</i></a><br>
<a><i>Haṭṭho haṭṭhena cittena,</i></a><br>
<a><i>imaṃ vācaṃ udīrayiṃ.</i></a></p>
<p><a data-ref="sc4, ms20Ap1_3544, msdiv29"><i>‘Namo te purisājañña,</i></a><br>
<a><i>namo te purisuttama;</i></a><br>
<a><i>Sabbaññūsi mahāvīra,</i></a><br>
<a><i>lokajeṭṭha narāsabha’.</i></a></p>
<p><a data-ref="sc5, ms20Ap1_3545, msdiv30"><i>Abhitthavitvā sikhinaṃ,</i></a><br>
<a><i>nimittakaraṇenahaṃ;</i></a><br>
<a><i>Āsanaṃ abhivādetvā,</i></a><br>
<a><i>pakkāmiṃ uttarāmukho.</i></a></p>
<p><a data-ref="sc6, ms20Ap1_3546, msdiv31"><i>Ekattiṃse ito kappe,</i></a><br>
<a><i>yaṃ thaviṃ vadataṃ varaṃ;</i></a><br>
<a><i>Duggatiṃ nābhijānāmi,</i></a><br>
<a><i>thomanāya idaṃ phalaṃ.</i></a></p>
<p><a data-ref="sc7, ms20Ap1_3547, msdiv32"><i>Sattavīse ito kappe,</i></a><br>
<a><i>atulā satta āsu te;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc8, ms20Ap1_3548, msdiv33"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="āsanasanthaviko → āsanatthaviko (bj, sya1ed, sya2ed, pts-vp-pli1); āsanathaviko (mr); āsanasanthavako (?)" data-ref="sc9, ms20Ap1_3549"><i>Itthaṃ sudaṃ āyasmā āsanasanthaviko thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_3550"><i>Āsanasanthavikattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
