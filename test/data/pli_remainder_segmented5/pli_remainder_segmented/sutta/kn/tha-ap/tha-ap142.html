<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap142">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a data-var="10 Piyālaphaladāyakattheraapadāna → phaladāyakattherāpadānaṃ (sya1ed, sya2ed, pts-vp-pli1)"><i>10 Piyālaphaladāyakattheraapadāna</i></a></h1>
</div>
<blockquote class="gatha">
<p><a data-var="Pārāvato → pārādhako (bj); parodhako (sya1ed, sya2ed, pts-vp-pli1)" data-ref="sc1, ms20Ap1_2265, msdiv66"><i>“Pārāvato tadā āsiṃ,</i></a><br>
<a><i>paraṃ anuparodhako;</i></a><br>
<a><i>Pabbhāre seyyaṃ kappemi,</i></a><br>
<a><i>avidūre sikhisatthuno.</i></a></p>
<p><a data-ref="sc2, ms20Ap1_2266, msdiv67"><i>Sāyaṃ pātañca passāmi,</i></a><br>
<a><i>buddhaṃ lokagganāyakaṃ;</i></a><br>
<a><i>Deyyadhammo ca me natthi,</i></a><br>
<a><i>dvipadindassa tādino.</i></a></p>
<p><a data-ref="sc3, pts-vp-pli1.170, ms20Ap1_2267, msdiv68"><i>Piyālaphalamādāya,</i></a><br>
<a><i>agamaṃ buddhasantikaṃ;</i></a><br>
<a><i>Paṭiggahesi bhagavā,</i></a><br>
<a><i>lokajeṭṭho narāsabho.</i></a></p>
<p><a data-ref="sc4, ms20Ap1_2268, msdiv69"><i>Tato paraṃ upādāya,</i></a><br>
<a><i>paricāriṃ vināyakaṃ;</i></a><br>
<a><i>Tena cittappasādena,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc5, ms20Ap1_2269, msdiv70"><i>Ekattiṃse ito kappe,</i></a><br>
<a><i>yaṃ phalaṃ adadiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc6, ms20Ap1_2270, msdiv71"><i>Ito pannarase kappe,</i></a><br>
<a><i>tayo āsuṃ piyālino;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc7, ms20Ap1_2271, msdiv72"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1935)</i></a></p>
</blockquote>
<p><a data-var="piyālaphaladāyako → phaladāyako (sya1ed, sya2ed, pts-vp-pli1)" data-ref="sc8, ms20Ap1_2272"><i>Itthaṃ sudaṃ āyasmā piyālaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2273"><i>Piyālaphaladāyakattherassāpadānaṃ dasamaṃ.</i></a></p>
<p class="endsection"><a data-ref="sc10, ms20Ap1_2274"><i>Sobhitavaggo cuddasamo.</i></a></p>
<p class="uddana-intro"><a data-ref="sc11, ms20Ap1_2275"><i>Tassuddānaṃ</i></a></p>
<blockquote class="uddanagatha">
<p><a data-ref="sc12, ms20Ap1_2276"><i>Sobhitasudassano ca,</i></a><br>
<a><i>candano pupphachadano;</i></a><br>
<a><i>Raho campakapupphī ca,</i></a><br>
<a><i>atthasandassakena ca.</i></a></p>
<p><a data-var="Ekapasādī → ekaraṃsi (si); ekaraṃsī (sya1ed, sya2ed); ekadussi (pts-vp-pli1)" data-ref="sc13, ms20Ap1_2277"><i>Ekapasādī sāladado,</i></a><br>
<a><i>dasamo phaladāyako;</i></a><br>
<a><i>Gāthāyo sattati dve ca,</i></a><br>
<a><i>gaṇitāyo vibhāvibhi.</i></a></p>
</blockquote>
</article>
</section>
</div>
</body>
</html>
