<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap162">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bandhujīvakavagga</i></a></p>
<h1><a><i>10. Kumudadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2421, msdiv51"><i>“Himavantassāvidūre,</i></a><br>
<a><i>mahājātassaro ahu;</i></a><br>
<a><i>Padumuppalasañchanno,</i></a><br>
<a><i>puṇḍarīkasamotthaṭo.</i></a></p>
<p><a data-ref="sc2, ms20Ap1_2422, msdiv52"><i>Kukuttho nāma nāmena,</i></a><br>
<a><i>tatthāsiṃ sakuṇo tadā;</i></a><br>
<a><i>Sīlavā buddhisampanno,</i></a><br>
<a><i>puññāpuññesu kovido.</i></a></p>
<p><a data-ref="sc3, ms20Ap1_2423, msdiv53"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Jātassarassāvidūre,</i></a><br>
<a><i>sañcarittha mahāmuni.</i></a></p>
<p><a data-ref="sc4, ms20Ap1_2424, msdiv54"><i>Jalajaṃ kumudaṃ chetvā,</i></a><br>
<a><i>upanesiṃ mahesino;</i></a><br>
<a><i>Mama saṅkappamaññāya,</i></a><br>
<a><i>paṭiggahi mahāmuni.</i></a></p>
<p><a data-ref="sc5, ms20Ap1_2425, msdiv55"><i>Tañca dānaṃ daditvāna,</i></a><br>
<a><i>sukkamūlena codito;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc6, ms20Ap1_2426, msdiv56"><i>Soḷaseto kappasate,</i></a><br>
<a><i>āsuṃ varuṇanāmakā;</i></a><br>
<a><i>Aṭṭha ete janādhipā,</i></a><br>
<a><i>cakkavattī mahabbalā.</i></a></p>
<p><a data-ref="sc7, pts-vp-pli1.181, ms20Ap1_2427, msdiv57"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2044)</i></a></p>
</blockquote>
<p><a data-ref="sc8, ms20Ap1_2428"><i>Itthaṃ sudaṃ āyasmā kumudadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2429"><i>Kumudadāyakattherassāpadānaṃ dasamaṃ.</i></a></p>
<p class="endsection"><a data-ref="sc10, ms20Ap1_2430"><i>Bandhujīvakavaggo soḷasamo.</i></a></p>
<p class="uddana-intro"><a data-ref="sc11, ms20Ap1_2431"><i>Tassuddānaṃ</i></a></p>
<blockquote class="uddanagatha">
<p><a data-ref="sc12, ms20Ap1_2432"><i>Bandhujīvo tambapupphī,</i></a><br>
<a><i>vīthikakkārupupphiyo;</i></a><br>
<a><i>Mandāravo kadambī ca,</i></a><br>
<a><i>sūlako nāgapupphiyo;</i></a><br>
<a><i>Punnāgo komudī gāthā,</i></a><br>
<a><i>chappaññāsa pakittitāti.</i></a></p>
</blockquote>
</article>
</section>
</div>
</body>
</html>
