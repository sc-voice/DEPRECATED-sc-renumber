<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap312">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a><i>10. Pabbhāradāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3496, msdiv47"><i>“Piyadassino bhagavato,</i></a><br>
<a><i>pabbhāro sodhito mayā;</i></a><br>
<a><i>Ghaṭakañca upaṭṭhāsiṃ,</i></a><br>
<a><i>paribhogāya tādino.</i></a></p>
<p><a data-ref="sc2, ms20Ap1_3497, msdiv48"><i>Taṃ me buddho viyākāsi,</i></a><br>
<a><i>piyadassī mahāmuni;</i></a><br>
<a data-var="satabheṇḍu → satageṇḍu (sya1ed, sya2ed, pts-vp-pli1, mr)"><i>Sahassakaṇḍo satabheṇḍu,</i></a><br>
<a><i>dhajālu haritāmayo.</i></a></p>
<p><a data-ref="sc3, ms20Ap1_3498, msdiv49"><i>Nibbattissati so yūpo,</i></a><br>
<a><i>ratanañca anappakaṃ;</i></a><br>
<a><i>Pabbhāradānaṃ datvāna,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc4, ms20Ap1_3499, msdiv50"><i>Ito bāttiṃsakappamhi,</i></a><br>
<a><i>susuddho nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_3500, msdiv51"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2763)</i></a></p>
</blockquote>
<p><a data-ref="sc6, ms20Ap1_3501"><i>Itthaṃ sudaṃ āyasmā pabbhāradāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3502"><i>Pabbhāradāyakattherassāpadānaṃ dasamaṃ.</i></a></p>
<p class="endsection"><a data-var="Padumakesaravaggo → padumakesariyavaggo (bj, pts-vp-pli1)" data-ref="sc8, ms20Ap1_3503"><i>Padumakesaravaggo ekatiṃsatimo.</i></a></p>
<p class="uddana-intro"><a data-ref="sc9, ms20Ap1_3504"><i>Tassuddānaṃ</i></a></p>
<blockquote class="uddanagatha">
<p><a data-ref="sc10, ms20Ap1_3505"><i>Kesaraṃ gandhamannañca,</i></a><br>
<a><i>dhammasaññī phalena ca;</i></a><br>
<a><i>Pasādārāmadāyī ca,</i></a><br>
<a><i>lepako buddhasaññako;</i></a><br>
<a><i>Pabbhārado ca gāthāyo,</i></a><br>
<a><i>ekapaññāsa kittitā.</i></a></p>
</blockquote>
</article>
</section>
</div>
</body>
</html>
