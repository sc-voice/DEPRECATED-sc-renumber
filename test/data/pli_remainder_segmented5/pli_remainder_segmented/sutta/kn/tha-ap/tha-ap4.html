<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap4">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Buddhavagga</i></a></p>
<h1><a><i>4. Mahāmoggallānattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_384, msdiv375"><i>“Anomadassī bhagavā,</i></a><br>
<a><i>lokajeṭṭho narāsabho;</i></a><br>
<a><i>Vihāsi himavantamhi,</i></a><br>
<a><i>devasaṅghapurakkhato.</i></a></p>
<p><a data-ref="sc2, ms20Ap1_385, msdiv376"><i>Varuṇo nāma nāmena,</i></a><br>
<a><i>nāgarājā ahaṃ tadā;</i></a><br>
<a><i>Kāmarūpī vikubbāmi,</i></a><br>
<a><i>mahodadhinivāsahaṃ.</i></a></p>
<p><a data-ref="sc3, ms20Ap1_386, msdiv377"><i>Saṅgaṇiyaṃ gaṇaṃ hitvā,</i></a><br>
<a><i>tūriyaṃ paṭṭhapesahaṃ;</i></a><br>
<a><i>Sambuddhaṃ parivāretvā,</i></a><br>
<a><i>vādesuṃ accharā tadā.</i></a></p>
<p><a data-ref="sc4, ms20Ap1_387, msdiv378"><i>Vajjamānesu tūresu,</i></a><br>
<a data-var="tūrāni → devā turiyāni (bj, pts-vp-pli1); devaturiyāni (sya1ed, sya2ed)"><i>devā tūrāni vajjayuṃ;</i></a><br>
<a><i>Ubhinnaṃ saddaṃ sutvāna,</i></a><br>
<a><i>buddhopi sampabujjhatha.</i></a></p>
<p><a data-ref="sc5, ms20Ap1_388, msdiv379"><i>Nimantetvāna sambuddhaṃ,</i></a><br>
<a><i>sakaṃ bhavanupāgamiṃ;</i></a><br>
<a><i>Āsanaṃ paññapetvāna,</i></a><br>
<a><i>kālamārocayiṃ ahaṃ.</i></a></p>
<p><a data-ref="sc6, ms20Ap1_389, msdiv380"><i>Khīṇāsavasahassehi,</i></a><br>
<a><i>parivuto lokanāyako;</i></a><br>
<a><i>Obhāsento disā sabbā,</i></a><br>
<a><i>bhavanaṃ me upāgami.</i></a></p>
<p><a data-ref="sc7, pts-vp-pli1.32, ms20Ap1_390, msdiv381"><i>Upaviṭṭhaṃ mahāvīraṃ,</i></a><br>
<a><i>Devadevaṃ narāsabhaṃ;</i></a><br>
<a data-var="Sabhikkhusaṃghaṃ tappesiṃ → bhikkhusaṅghaṃ santappesiṃ (sya1ed, sya2ed, pts-vp-pli1); sabhikkhusaṅghaṃ tappemi (mr)"><i>Sabhikkhusaṃghaṃ tappesiṃ,</i></a><br>
<a><i>Annapānenahaṃ tadā.</i></a></p>
<p><a data-ref="sc8, ms20Ap1_391, msdiv382"><i>Anumodi mahāvīro,</i></a><br>
<a><i>sayambhū aggapuggalo;</i></a><br>
<a><i>Bhikkhusaṃghe nisīditvā,</i></a><br>
<a><i>imā gāthā abhāsatha.</i></a></p>
<p><a data-var="so → yaṃ so (mr)" data-ref="sc9, ms20Ap1_392, msdiv383"><i>Yo so saṃghaṃ apūjesi,</i></a><br>
<a><i>buddhañca lokanāyakaṃ;</i></a><br>
<a><i>Tena cittappasādena,</i></a><br>
<a><i>devalokaṃ gamissati.</i></a></p>
<p><a data-ref="sc10, ms20Ap1_393, msdiv384"><i>Sattasattatikkhattuñca,</i></a><br>
<a><i>devarajjaṃ karissati;</i></a><br>
<a><i>Pathabyā rajjaṃ aṭṭhasataṃ,</i></a><br>
<a><i>vasudhaṃ āvasissati.</i></a></p>
<p><a data-ref="sc11, ms20Ap1_394, msdiv385"><i>Pañcapaññāsakkhattuñca,</i></a><br>
<a><i>cakkavattī bhavissati;</i></a><br>
<a><i>Bhogā asaṅkhiyā tassa,</i></a><br>
<a><i>uppajjissanti tāvade.</i></a></p>
<p><a data-ref="sc12, ms20Ap1_395, msdiv386"><i>Aparimeyye ito kappe,</i></a><br>
<a><i>okkākakulasambhavo;</i></a><br>
<a data-var="gottena → nāmena (bj)"><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc13, ms20Ap1_396, msdiv387"><i>Nirayā so cavitvāna,</i></a><br>
<a><i>manussataṃ gamissati;</i></a><br>
<a><i>Kolito nāma nāmena,</i></a><br>
<a><i>brahmabandhu bhavissati.</i></a></p>
<p><a data-ref="sc14, ms20Ap1_397, msdiv388"><i>So pacchā pabbajitvāna,</i></a><br>
<a><i>kusalamūlena codito;</i></a><br>
<a><i>Gotamassa bhagavato,</i></a><br>
<a><i>dutiyo hessati sāvako.</i></a></p>
<p><a data-ref="sc15, ms20Ap1_398, msdiv389"><i>Āraddhavīriyo pahitatto,</i></a><br>
<a><i>Iddhiyā pāramiṃ gato;</i></a><br>
<a><i>Sabbāsave pariññāya,</i></a><br>
<a><i>Nibbāyissatināsavo.</i></a></p>
<p><a data-ref="sc16, ms20Ap1_399, msdiv390"><i>Pāpamittopanissāya,</i></a><br>
<a><i>kāmarāgavasaṃ gato;</i></a><br>
<a><i>Mātaraṃ pitarañcāpi,</i></a><br>
<a><i>ghātayiṃ duṭṭhamānaso.</i></a></p>
<p><a data-ref="sc17, ms20Ap1_400, msdiv391"><i>Yaṃ yaṃ yonupapajjāmi,</i></a><br>
<a><i>nirayaṃ atha mānusaṃ;</i></a><br>
<a><i>Pāpakammasamaṅgitā,</i></a><br>
<a><i>bhinnasīso marāmahaṃ.</i></a></p>
<p><a data-ref="sc18, ms20Ap1_401, msdiv392"><i>Idaṃ pacchimakaṃ mayhaṃ,</i></a><br>
<a><i>carimo vattate bhavo;</i></a><br>
<a><i>Idhāpi ediso mayhaṃ,</i></a><br>
<a><i>maraṇakāle bhavissati.</i></a></p>
<p><a data-ref="sc19, ms20Ap1_402, msdiv393"><i>Pavivekamanuyutto,</i></a><br>
<a><i>samādhibhāvanārato;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc20, ms20Ap1_403, msdiv394"><i>Dharaṇimpi sugambhīraṃ,</i></a><br>
<a><i>bahalaṃ duppadhaṃsiyaṃ;</i></a><br>
<a><i>Vāmaṅguṭṭhena khobheyyaṃ,</i></a><br>
<a><i>iddhiyā pāramiṃ gato.</i></a></p>
<p><a data-ref="sc21, ms20Ap1_404, msdiv395"><i>Asmimānaṃ na passāmi,</i></a><br>
<a><i>māno mayhaṃ na vijjati;</i></a><br>
<a><i>Sāmaṇere upādāya,</i></a><br>
<a><i>garucittaṃ karomahaṃ.</i></a></p>
<p><a data-ref="sc22, ms20Ap1_405, msdiv396"><i>Aparimeyye ito kappe,</i></a><br>
<a><i>yaṃ kammamabhinīhariṃ;</i></a><br>
<a><i>Tāhaṃ bhūmimanuppatto,</i></a><br>
<a><i>pattomhi āsavakkhayaṃ.</i></a></p>
<p><a data-ref="sc23, pts-vp-pli1.33, ms20Ap1_406, msdiv397"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc24, ms20Ap1_407"><i>Itthaṃ sudaṃ āyasmā mahāmoggallāno thero imā gāthāyo abhāsitthāti.</i></a></p>
<p class="endsutta"><a data-ref="sc25, ms20Ap1_408"><i>Mahāmoggallānattherassāpadānaṃ dutiyaṃ.</i></a></p>
</article>
</section>
</div>
</body>
</html>
