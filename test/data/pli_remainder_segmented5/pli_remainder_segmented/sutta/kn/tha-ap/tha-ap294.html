<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap294">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Citakapūjakavagga</i></a></p>
<h1><a><i>2. Pupphadhārakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3365, msdiv6"><i>“Vākacīradharo āsiṃ,</i></a><br>
<a><i>ajinuttaravāsano;</i></a><br>
<a><i>Abhiññā pañca nibbattā,</i></a><br>
<a><i>candassa parimajjako.</i></a></p>
<p><a data-ref="sc2, ms20Ap1_3366, msdiv7"><i>Vipassiṃ lokapajjotaṃ,</i></a><br>
<a><i>disvā abhigataṃ mamaṃ;</i></a><br>
<a><i>Pāricchattakapupphāni,</i></a><br>
<a><i>dhāresiṃ satthuno ahaṃ.</i></a></p>
<p><a data-ref="sc3, ms20Ap1_3367, msdiv8"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>dhāraṇāya idaṃ phalaṃ.</i></a></p>
<p><a data-ref="sc4, ms20Ap1_3368, msdiv9"><i>Sattāsītimhito kappe,</i></a><br>
<a><i>eko āsiṃ mahīpati;</i></a><br>
<a><i>Samantadhāraṇo nāma,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_3369, msdiv10"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3370"><i>Itthaṃ sudaṃ āyasmā pupphadhārako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3371"><i>Pupphadhārakattherassāpadānaṃ dutiyaṃ.</i></a></p>
</article>
</section>
</div>
</body>
</html>
