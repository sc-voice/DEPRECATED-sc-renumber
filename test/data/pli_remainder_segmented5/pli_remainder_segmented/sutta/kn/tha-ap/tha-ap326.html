<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap326">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Umāpupphiyavagga</i></a></p>
<h1><a><i>4. Yaññasāmikattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.260, ms20Ap1_3608, msdiv17"><i>“Jātiyā sattavassohaṃ,</i></a><br>
<a><i>ahosiṃ mantapāragū;</i></a><br>
<a data-var="Kulavattaṃ → kulavaṃsaṃ (bj, sya1ed, sya2ed); kulavaṃsam (pts-vp-pli1)"><i>Kulavattaṃ adhāresiṃ,</i></a><br>
<a><i>yañño ussāhito mayā.</i></a></p>
<p><a data-ref="sc2, ms20Ap1_3609, msdiv18"><i>Cullāsītisahassāni,</i></a><br>
<a><i>pasū haññanti me tadā;</i></a><br>
<a data-var="Sārathambhupanītāni → sārasmiṃ hi upanītāni (sya1ed, sya2ed, pts-vp-pli1); tārasmīhi upanītāni (mr)"><i>Sārathambhupanītāni,</i></a><br>
<a><i>yaññatthāya upaṭṭhitā.</i></a></p>
<p><a data-ref="sc3, ms20Ap1_3610, msdiv19"><i>Ukkāmukhapahaṭṭhova,</i></a><br>
<a><i>khadiraṅgārasannibho;</i></a><br>
<a><i>Udayantova sūriyo,</i></a><br>
<a data-var="puṇṇamāyeva → puṇṇamāseva (bj, pts-vp-pli1)"><i>puṇṇamāyeva candimā.</i></a></p>
<p><a data-ref="sc4, ms20Ap1_3611, msdiv20"><i>Siddhattho sabbasiddhattho,</i></a><br>
<a><i>tilokamahito hito;</i></a><br>
<a><i>Upagantvāna sambuddho,</i></a><br>
<a><i>idaṃ vacanamabravi.</i></a></p>
<p><a data-ref="sc5, ms20Ap1_3612, msdiv21"><i>‘Ahiṃsā sabbapāṇīnaṃ,</i></a><br>
<a><i>kumāra mama ruccati;</i></a><br>
<a><i>Theyyā ca aticārā ca,</i></a><br>
<a><i>majjapānā ca ārati.</i></a></p>
<p><a data-ref="sc6, ms20Ap1_3613, msdiv22"><i>Rati ca samacariyāya,</i></a><br>
<a><i>bāhusaccaṃ kataññutā;</i></a><br>
<a><i>Diṭṭhe dhamme parattha ca,</i></a><br>
<a><i>dhammā ete pasaṃsiyā.</i></a></p>
<p><a data-ref="sc7, ms20Ap1_3614, msdiv23"><i>Ete dhamme bhāvayitvā,</i></a><br>
<a data-var="rato → hitesito (mr)"><i>sabbasattahite rato;</i></a><br>
<a><i>Buddhe cittaṃ pasādetvā,</i></a><br>
<a><i>bhāvehi maggamuttamaṃ’.</i></a></p>
<p><a data-ref="sc8, ms20Ap1_3615, msdiv24"><i>Idaṃ vatvāna sabbaññū,</i></a><br>
<a><i>lokajeṭṭho narāsabho;</i></a><br>
<a><i>Mamevaṃ anusāsitvā,</i></a><br>
<a><i>vehāsaṃ uggato gato.</i></a></p>
<p><a data-ref="sc9, ms20Ap1_3616, msdiv25"><i>Pubbe cittaṃ visodhetvā,</i></a><br>
<a><i>pacchā cittaṃ pasādayiṃ;</i></a><br>
<a><i>Tena cittappasādena,</i></a><br>
<a><i>tusitaṃ upapajjahaṃ.</i></a></p>
<p><a data-ref="sc10, ms20Ap1_3617, msdiv26"><i>Catunnavutito kappe,</i></a><br>
<a><i>yadā cittaṃ pasādayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhasaññāyidaṃ phalaṃ.</i></a></p>
<p><a data-ref="sc11, ms20Ap1_3618, msdiv27"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc12, ms20Ap1_3619"><i>Itthaṃ sudaṃ āyasmā yaññasāmiko thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_3620"><i>Yaññasāmikattherassāpadānaṃ catutthaṃ.</i></a></p>
</article>
</section>
</div>
</body>
</html>
