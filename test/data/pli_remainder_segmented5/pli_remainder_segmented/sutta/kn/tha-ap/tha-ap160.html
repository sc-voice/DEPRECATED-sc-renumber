<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap160">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bandhujīvakavagga</i></a></p>
<h1><a><i>8. Nāgapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2405, msdiv39"><i>“Suvaccho nāma nāmena,</i></a><br>
<a><i>brāhmaṇo mantapāragū;</i></a><br>
<a><i>Purakkhato sasissehi,</i></a><br>
<a><i>vasate pabbatantare.</i></a></p>
<p><a data-ref="sc2, ms20Ap1_2406, msdiv40"><i>Padumuttaro nāma jino,</i></a><br>
<a><i>āhutīnaṃ paṭiggaho;</i></a><br>
<a><i>Mamuddharitukāmo so,</i></a><br>
<a><i>āgacchi mama santikaṃ.</i></a></p>
<p><a data-ref="sc3, ms20Ap1_2407, msdiv41"><i>Vehāsamhi caṅkamati,</i></a><br>
<a><i>dhūpāyati jalate tathā;</i></a><br>
<a><i>Hāsaṃ mamaṃ viditvāna,</i></a><br>
<a><i>pakkāmi pācināmukho.</i></a></p>
<p><a data-ref="sc4, ms20Ap1_2408, msdiv42"><i>Tañca acchariyaṃ disvā,</i></a><br>
<a><i>abbhutaṃ lomahaṃsanaṃ;</i></a><br>
<a><i>Nāgapupphaṃ gahetvāna,</i></a><br>
<a><i>gatamaggamhi okiriṃ.</i></a></p>
<p><a data-ref="sc5, ms20Ap1_2409, msdiv43"><i>Satasahassito kappe,</i></a><br>
<a><i>yaṃ pupphaṃ okiriṃ ahaṃ;</i></a><br>
<a><i>Tena cittappasādena,</i></a><br>
<a><i>duggatiṃ nupapajjahaṃ.</i></a></p>
<p><a data-var="Ekattiṃse kappasate → ekatiṃse kappasate (bj); ekatiṃse ito kappe (sya1ed, sya2ed)" data-ref="sc6, ms20Ap1_2410, msdiv44"><i>Ekattiṃse kappasate,</i></a><br>
<a><i>rājā āsi mahāraho;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_2411, msdiv45"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_2412"><i>Itthaṃ sudaṃ āyasmā nāgapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2413"><i>Nāgapupphiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
