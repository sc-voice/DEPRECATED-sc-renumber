<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap436">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekavihārivagga</i></a></p>
<h1><a><i>4. Ñāṇatthavikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5704, msdiv35"><i>“Kaṇikāraṃva jalitaṃ,</i></a><br>
<a><i>dīparukkhaṃva jotitaṃ;</i></a><br>
<a><i>Kañcanaṃva virocantaṃ,</i></a><br>
<a><i>addasaṃ dvipaduttamaṃ.</i></a></p>
<p><a data-ref="sc2, ms20Ap1_5705, msdiv36"><i>Kamaṇḍaluṃ ṭhapetvāna,</i></a><br>
<a><i>vākacīrañca kuṇḍikaṃ;</i></a><br>
<a><i>Ekaṃsaṃ ajinaṃ katvā,</i></a><br>
<a><i>buddhaseṭṭhaṃ thaviṃ ahaṃ.</i></a></p>
<p><a data-ref="sc3, ms20Ap1_5706, msdiv37"><i>‘Tamandhakāraṃ vidhamaṃ,</i></a><br>
<a><i>mohajālasamākulaṃ;</i></a><br>
<a><i>Ñāṇālokaṃ dassetvāna,</i></a><br>
<a><i>nittiṇṇosi mahāmuni.</i></a></p>
<p><a data-ref="sc4, ms20Ap1_5707, msdiv38"><i>Samuddharasimaṃ lokaṃ,</i></a><br>
<a><i>sabbāvantamanuttaraṃ;</i></a><br>
<a><i>Ñāṇe te upamā natthi,</i></a><br>
<a data-var="yāvatājagatogati → yāvatā ca gatogati (pts-vp-pli1, mr)"><i>yāvatājagatogati.</i></a></p>
<p><a data-ref="sc5, ms20Ap1_5708, msdiv39"><i>Tena ñāṇena sabbaññū,</i></a><br>
<a><i>iti buddho pavuccati;</i></a><br>
<a><i>Vandāmi taṃ mahāvīraṃ,</i></a><br>
<a><i>sabbaññutamanāvaraṃ’.</i></a></p>
<p><a data-ref="sc6, pts-vp-pli2.393, ms20Ap1_5709, msdiv40"><i>Satasahassito kappe,</i></a><br>
<a><i>buddhaseṭṭhaṃ thaviṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>ñāṇatthavāyidaṃ phalaṃ.</i></a></p>
<p><a data-ref="sc7, ms20Ap1_5710, msdiv41"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_5711, msdiv42"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, ms20Ap1_5712, msdiv43"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_5713"><i>Itthaṃ sudaṃ āyasmā ñāṇatthaviko thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_5714"><i>Ñāṇatthavikattherassāpadānaṃ catutthaṃ.</i></a></p>
</article>
</section>
</div>
</body>
</html>
