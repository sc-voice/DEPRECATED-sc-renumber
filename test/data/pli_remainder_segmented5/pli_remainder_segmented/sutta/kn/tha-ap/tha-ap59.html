<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap59">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>7. Pañcadīpakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1437, msdiv50"><i>“Padumuttarabuddhassa,</i></a><br>
<a><i>sabbabhūtānukampino;</i></a><br>
<a data-var="Saddahitvāna → susaṇṭhahitvā (bj, pts-vp-pli1); susaddahitvā (sya1ed, sya2ed)"><i>Saddahitvāna saddhamme,</i></a><br>
<a><i>ujudiṭṭhi ahosahaṃ.</i></a></p>
<p><a data-ref="sc2, ms20Ap1_1438, msdiv51"><i>Padīpadānaṃ pādāsiṃ,</i></a><br>
<a><i>parivāretvāna bodhiyaṃ;</i></a><br>
<a><i>Saddahanto padīpāni,</i></a><br>
<a><i>akariṃ tāvade ahaṃ.</i></a></p>
<p><a data-ref="sc3, ms20Ap1_1439, msdiv52"><i>Yaṃ yaṃ yonupapajjāmi,</i></a><br>
<a><i>devattaṃ atha mānusaṃ;</i></a><br>
<a><i>Ākāse ukkaṃ dhārenti,</i></a><br>
<a><i>dīpadānassidaṃ phalaṃ.</i></a></p>
<p><a data-ref="sc4, ms20Ap1_1440, msdiv53"><i>Tirokuṭṭaṃ tiroselaṃ,</i></a><br>
<a><i>samatiggayha pabbataṃ;</i></a><br>
<a><i>Samantā yojanasataṃ,</i></a><br>
<a><i>dassanaṃ anubhomahaṃ.</i></a></p>
<p><a data-ref="sc5, ms20Ap1_1441, msdiv54"><i>Tena kammāvasesena,</i></a><br>
<a><i>pattomhi āsavakkhayaṃ;</i></a><br>
<a><i>Dhāremi antimaṃ dehaṃ,</i></a><br>
<a><i>dvipadindassa sāsane.</i></a></p>
<p><a data-ref="sc6, ms20Ap1_1442, msdiv55"><i>Catuttiṃse kappasate,</i></a><br>
<a><i>satacakkhusanāmakā;</i></a><br>
<a><i>Rājāhesuṃ mahātejā,</i></a><br>
<a><i>cakkavattī mahabbalā.</i></a></p>
<p><a data-ref="sc7, ms20Ap1_1443, msdiv56"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1444"><i>Itthaṃ sudaṃ āyasmā pañcadīpako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1445"><i>Pañcadīpakattherassāpadānaṃ sattamaṃ.</i></a></p>
</article>
</section>
</div>
</body>
</html>
