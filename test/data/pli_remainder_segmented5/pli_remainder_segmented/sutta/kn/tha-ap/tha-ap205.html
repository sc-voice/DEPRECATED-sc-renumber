<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap205">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikārapupphiyavagga</i></a></p>
<h1><a data-var="3 Kiṅkaṇipupphiyattheraapadāna → kiṅkiṇikapupphiyattherāpadānaṃ (bj); kiṃkaṇikapupphiyattherāpadānaṃ (sya1ed, sya2ed); kiṅkhaṇikapupphiyattherāpadānaṃ (pts-vp-pli1)"><i>3 Kiṅkaṇipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2763, msdiv10"><i>“Kañcanagghiyasaṅkāso,</i></a><br>
<a><i>sabbaññū lokanāyako;</i></a><br>
<a><i>Odakaṃ dahamoggayha,</i></a><br>
<a><i>sināyi lokanāyako.</i></a></p>
<p><a data-var="kiṅkaṇiṃ → kiṅkiṇiṃ (bj); kiṃkaṇi (sya1ed, sya2ed); kiṅkhaṇiṃ (pts-vp-pli1)" data-ref="sc2, ms20Ap1_2764, msdiv11"><i>Paggayha kiṅkaṇiṃ pupphaṃ,</i></a><br>
<a><i>Vipassissābhiropayiṃ;</i></a><br>
<a><i>Udaggacitto sumano,</i></a><br>
<a><i>Dvipadindassa tādino.</i></a></p>
<p><a data-ref="sc3, ms20Ap1_2765, msdiv12"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2766, msdiv13"><i>Sattavīsatikappamhi,</i></a><br>
<a><i>rājā bhīmaratho ahu;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2767, msdiv14"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="kiṅkaṇipupphiyo → kiṅkiṇikapupphiyo (bj); kiṃkaṇikapupphiyo (sya1ed, sya2ed); kiṅkhaṇikapupphiyo (pts-vp-pli1)" data-ref="sc6, ms20Ap1_2768"><i>Itthaṃ sudaṃ āyasmā kiṅkaṇipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2769"><i>Kiṅkaṇipupphiyattherassāpadānaṃ tatiyaṃ.</i></a></p>
</article>
</section>
</div>
</body>
</html>
