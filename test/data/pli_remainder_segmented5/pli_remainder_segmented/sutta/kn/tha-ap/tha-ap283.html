<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap283">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Paṇṇadāyakavagga</i></a></p>
<h1><a><i>1. Paṇṇadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.239, ms20Ap1_3287, msdiv1"><i>“Paṇṇasāle nisinnomhi,</i></a><br>
<a><i>paṇṇabhojanabhojano;</i></a><br>
<a><i>Upaviṭṭhañca maṃ santaṃ,</i></a><br>
<a data-var="mahāisi → mahāmuni (bj)"><i>upāgacchi mahāisi.</i></a></p>
<p><a data-ref="sc2, ms20Ap1_3288, msdiv2"><i>Siddhattho lokapajjoto,</i></a><br>
<a><i>sabbalokatikicchako;</i></a><br>
<a><i>Tassa paṇṇaṃ mayā dinnaṃ,</i></a><br>
<a data-var="nisinnaṃ → nisinnassa (sya1ed, sya2ed, pts-vp-pli1)"><i>nisinnaṃ paṇṇasanthare.</i></a></p>
<p><a data-ref="sc3, ms20Ap1_3289, msdiv3"><i>Catunnavutito kappe,</i></a><br>
<a><i>yaṃ paṇṇamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>paṇṇadānassidaṃ phalaṃ.</i></a></p>
<p><a data-ref="sc4, ms20Ap1_3290, msdiv4"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3291"><i>Itthaṃ sudaṃ āyasmā paṇṇadāyako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3292"><i>Paṇṇadāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
