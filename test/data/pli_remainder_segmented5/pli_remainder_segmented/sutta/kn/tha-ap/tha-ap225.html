<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap225">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ālambaṇadāyakavagga</i></a></p>
<h1><a data-var="3 Dverataniyattheraapadāna → dvirataniyattherāpadānaṃ (bj)"><i>3 Dverataniyattheraapadāna</i></a></h1>
</div>
<blockquote class="gatha">
<p><a data-var="Migaluddo → migaluddho (sya1ed, sya2ed)" data-ref="sc1, ms20Ap1_2914, msdiv12"><i>“Migaluddo pure āsiṃ,</i></a><br>
<a><i>araññe kānane ahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>āhutīnaṃ paṭiggahaṃ.</i></a></p>
<p><a data-ref="sc2, ms20Ap1_2915, msdiv13"><i>Maṃsapesi mayā dinnā,</i></a><br>
<a><i>vipassissa mahesino;</i></a><br>
<a><i>Sadevakasmiṃ lokasmiṃ,</i></a><br>
<a><i>issaraṃ kārayāmahaṃ.</i></a></p>
<p><a data-ref="sc3, ms20Ap1_2916, msdiv14"><i>Iminā maṃsadānena,</i></a><br>
<a><i>ratanaṃ nibbattate mama;</i></a><br>
<a><i>Duveme ratanā loke,</i></a><br>
<a><i>diṭṭhadhammassa pattiyā.</i></a></p>
<p><a data-ref="sc4, ms20Ap1_2917, msdiv15"><i>Tehaṃ sabbe anubhomi,</i></a><br>
<a><i>maṃsadānassa sattiyā;</i></a><br>
<a><i>Gattañca mudukaṃ mayhaṃ,</i></a><br>
<a><i>paññā nipuṇavedanī.</i></a></p>
<p><a data-ref="sc5, ms20Ap1_2918, msdiv16"><i>Ekanavutito kappe,</i></a><br>
<a><i>yaṃ maṃsamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>maṃsadānassidaṃ phalaṃ.</i></a></p>
<p><a data-ref="sc6, ms20Ap1_2919, msdiv17"><i>Ito catutthake kappe,</i></a><br>
<a><i>eko āsiṃ janādhipo;</i></a><br>
<a><i>Mahārohitanāmo so,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_2920, msdiv18"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="dverataniyo → dvirataniyo (bj)" data-ref="sc8, ms20Ap1_2921"><i>Itthaṃ sudaṃ āyasmā dverataniyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2922"><i>Dverataniyattherassāpadānaṃ tatiyaṃ.</i></a><br>
<a><i>Dasamaṃ bhāṇavāraṃ.</i></a></p>
</article>
</section>
</div>
</body>
</html>
