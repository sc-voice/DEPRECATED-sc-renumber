<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap60">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>8. Dhajadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1446, msdiv57"><i>“Padumuttarabuddhassa,</i></a><br>
<a><i>bodhiyā pādaputtame;</i></a><br>
<a><i>Haṭṭho haṭṭhena cittena,</i></a><br>
<a><i>dhajamāropayiṃ ahaṃ.</i></a></p>
<p><a data-ref="sc2, ms20Ap1_1447, msdiv58"><i>Patitapattāni gaṇhitvā,</i></a><br>
<a><i>bahiddhā chaḍḍayiṃ ahaṃ;</i></a><br>
<a><i>Antosuddhaṃ bahisuddhaṃ,</i></a><br>
<a><i>adhimuttamanāsavaṃ.</i></a></p>
<p><a data-ref="sc3, pts-vp-pli1.109, ms20Ap1_1448, msdiv59"><i>Sammukhā viya sambuddhaṃ,</i></a><br>
<a><i>avandiṃ bodhimuttamaṃ;</i></a><br>
<a><i>Padumuttaro lokavidū,</i></a><br>
<a><i>āhutīnaṃ paṭiggaho.</i></a></p>
<p><a data-ref="sc4, ms20Ap1_1449, msdiv60"><i>Bhikkhusaṃghe ṭhito satthā,</i></a><br>
<a><i>imā gāthā abhāsatha;</i></a><br>
<a><i>‘Iminā dhajadānena,</i></a><br>
<a><i>upaṭṭhānena cūbhayaṃ.</i></a></p>
<p><a data-ref="sc5, ms20Ap1_1450, msdiv61"><i>Kappānaṃ satasahassaṃ,</i></a><br>
<a><i>duggatiṃ so na gacchati;</i></a><br>
<a><i>Devesu devasobhagyaṃ,</i></a><br>
<a><i>anubhossatinappakaṃ.</i></a></p>
<p><a data-ref="sc6, ms20Ap1_1451, msdiv62"><i>Anekasatakkhattuñca,</i></a><br>
<a><i>rājā raṭṭhe bhavissati;</i></a><br>
<a><i>Uggato nāma nāmena,</i></a><br>
<a><i>cakkavattī bhavissati.</i></a></p>
<p><a data-ref="sc7, ms20Ap1_1452, msdiv63"><i>Sampattiṃ anubhotvāna,</i></a><br>
<a><i>sukkamūlena codito;</i></a><br>
<a><i>Gotamassa bhagavato,</i></a><br>
<a><i>sāsanebhiramissati’.</i></a></p>
<p><a data-ref="sc8, ms20Ap1_1453, msdiv64"><i>Padhānapahitattomhi,</i></a><br>
<a><i>upasanto nirūpadhi;</i></a><br>
<a><i>Dhāremi antimaṃ dehaṃ,</i></a><br>
<a><i>sammāsambuddhasāsane.</i></a></p>
<p><a data-ref="sc9, ms20Ap1_1454, msdiv65"><i>Ekapaññāsasahasse,</i></a><br>
<a data-var="uggatasavhayo → … savhayā (sya1ed, sya2ed)"><i>kappe uggatasavhayo;</i></a><br>
<a><i>Paññāsasatasahasse,</i></a><br>
<a data-var="khattiyo meghasavhayo → khattiyā khemasavhayā (sya1ed, sya2ed)"><i>khattiyo meghasavhayo.</i></a></p>
<p><a data-ref="sc10, ms20Ap1_1455, msdiv66"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc11, ms20Ap1_1456"><i>Itthaṃ sudaṃ āyasmā dhajadāyako thero imā gāthāyo abhāsitthāti.</i></a></p>
<p class="endsutta"><a data-ref="sc12, ms20Ap1_1457"><i>Dhajadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
