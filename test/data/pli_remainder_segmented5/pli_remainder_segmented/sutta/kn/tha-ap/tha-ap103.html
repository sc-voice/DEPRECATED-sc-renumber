<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap103">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhikkhadāyivagga</i></a></p>
<h1><a data-var="1 Bhikkhadāyakattheraapadāna → bhikkhādāyakattherāpadānaṃ (bj)"><i>1 Bhikkhadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.140, ms20Ap1_1852, msdiv1"><i>“Suvaṇṇavaṇṇaṃ sambuddhaṃ,</i></a><br>
<a><i>Āhutīnaṃ paṭiggahaṃ;</i></a><br>
<a data-var="Pavarā → pavanā (bj, sya1ed, sya2ed)"><i>Pavarā abhinikkhantaṃ,</i></a><br>
<a data-var="Vanā nibbanamāgataṃ → vānā nibbānamāgataṃ (sya1ed, sya2ed, pts-vp-pli1)"><i>Vanā nibbanamāgataṃ.</i></a></p>
<p><a data-ref="sc2, ms20Ap1_1853, msdiv2"><i>Kaṭacchubhikkhaṃ pādāsiṃ,</i></a><br>
<a><i>siddhatthassa mahesino;</i></a><br>
<a><i>Paññāya upasantassa,</i></a><br>
<a><i>mahāvīrassa tādino.</i></a></p>
<p><a data-var="Padenānupadāyantaṃ → padenānupadaṃ santaṃ (bj); padenānupadāyanto (si, sya1ed, sya2ed); padenānupadaṃyanto (pts-vp-pli1)" data-ref="sc3, ms20Ap1_1854, msdiv3"><i>Padenānupadāyantaṃ,</i></a><br>
<a><i>nibbāpente mahājanaṃ;</i></a><br>
<a><i>Uḷārā vitti me jātā,</i></a><br>
<a data-var="buddhe ādiccabandhune → … bandhuni (bj); buddhassādiccabandhuno (si, sya1ed, sya2ed, pts-vp-pli1)"><i>buddhe ādiccabandhune.</i></a></p>
<p><a data-ref="sc4, ms20Ap1_1855, msdiv4"><i>Catunnavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>bhikkhādānassidaṃ phalaṃ.</i></a></p>
<p><a data-ref="sc5, ms20Ap1_1856, msdiv5"><i>Sattāsītimhito kappe,</i></a><br>
<a><i>mahāreṇu sanāmakā;</i></a><br>
<a><i>Sattaratanasampannā,</i></a><br>
<a><i>sattete cakkavattino.</i></a></p>
<p><a data-ref="sc6, ms20Ap1_1857, msdiv6"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="bhikkhadāyako → bhikkhādāyako (bj)" data-ref="sc7, ms20Ap1_1858"><i>Itthaṃ sudaṃ āyasmā bhikkhadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1859"><i>Bhikkhadāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
