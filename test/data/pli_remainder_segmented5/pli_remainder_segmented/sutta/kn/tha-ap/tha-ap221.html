<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap221">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Hatthivagga</i></a></p>
<h1><a><i>9. Sappidāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2881, msdiv44"><i>“Nisinno pāsādavare,</i></a><br>
<a><i>nārīgaṇapurakkhato;</i></a><br>
<a><i>Byādhitaṃ samaṇaṃ disvā,</i></a><br>
<a><i>abhināmesahaṃ gharaṃ.</i></a></p>
<p><a data-ref="sc2, ms20Ap1_2882, msdiv45"><i>Upaviṭṭhaṃ mahāvīraṃ,</i></a><br>
<a><i>devadevaṃ narāsabhaṃ;</i></a><br>
<a><i>Sappitelaṃ mayā dinnaṃ,</i></a><br>
<a><i>siddhatthassa mahesino.</i></a></p>
<p><a data-ref="sc3, ms20Ap1_2883, msdiv46"><i>Passaddhadarathaṃ disvā,</i></a><br>
<a><i>vippasannamukhindriyaṃ;</i></a><br>
<a><i>Vanditvā satthuno pāde,</i></a><br>
<a><i>anusaṃsāvayiṃ pure.</i></a></p>
<p><a data-var="suppasannattaṃ → supasannantaṃ (sya1ed, sya2ed); suppasannantaṃ (mr)" data-ref="sc4, ms20Ap1_2884, msdiv47"><i>Disvā maṃ suppasannattaṃ,</i></a><br>
<a><i>iddhiyā pāramiṅgato;</i></a><br>
<a><i>Nabhaṃ abbhuggamī dhīro,</i></a><br>
<a><i>haṃsarājāva ambare.</i></a></p>
<p><a data-ref="sc5, ms20Ap1_2885, msdiv48"><i>Catunnavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>sappitelassidaṃ phalaṃ.</i></a></p>
<p><a data-ref="sc6, ms20Ap1_2886, msdiv49"><i>Ito sattarase kappe,</i></a><br>
<a data-var="jutideva → dutideva (sya1ed, sya2ed); tutideva (mr)"><i>jutideva sanāmako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_2887, msdiv50"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_2888"><i>Itthaṃ sudaṃ āyasmā sappidāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2889"><i>Sappidāyakattherassāpadānaṃ navamaṃ.</i></a></p>
</article>
</section>
</div>
</body>
</html>
