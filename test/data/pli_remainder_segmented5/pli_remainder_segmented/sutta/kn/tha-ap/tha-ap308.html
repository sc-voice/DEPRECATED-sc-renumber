<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap308">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a data-var="6 Sampasādakattheraapadāna → sampasādikattherāpadānaṃ (sya1ed, sya2ed)"><i>6 Sampasādakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3465, msdiv24"><i>“‘Namo te buddha vīratthu,</i></a><br>
<a><i>vippamuttosi sabbadhi;</i></a><br>
<a data-var="Byasanamhi → vyasanaṃ hi (bj)"><i>Byasanamhi anuppatto,</i></a><br>
<a><i>tassa me saraṇaṃ bhava’.</i></a></p>
<p><a data-ref="sc2, ms20Ap1_3466, msdiv25"><i>Siddhattho tassa byākāsi,</i></a><br>
<a><i>loke appaṭipuggalo;</i></a><br>
<a><i>‘Mahodadhisamo saṃgho,</i></a><br>
<a><i>appameyyo anuttaro.</i></a></p>
<p><a data-ref="sc3, ms20Ap1_3467, msdiv26"><i>Tattha tvaṃ viraje khette,</i></a><br>
<a><i>anantaphaladāyake;</i></a><br>
<a><i>Saṃghe cittaṃ pasādetvā,</i></a><br>
<a data-var="subījaṃ vāpa → subījaṃ cāpi (bj); suvījaṃ vāpi (sya1ed, sya2ed); sukhī bījañca (pts-vp-pli1)"><i>subījaṃ vāpa ropaya’.</i></a></p>
<p><a data-ref="sc4, ms20Ap1_3468, msdiv27"><i>Idaṃ vatvāna sabbaññū,</i></a><br>
<a><i>lokajeṭṭho narāsabho;</i></a><br>
<a><i>Mameva anusāsitvā,</i></a><br>
<a><i>vehāsaṃ nabhamuggami.</i></a></p>
<p><a data-ref="sc5, ms20Ap1_3469, msdiv28"><i>Aciraṃ gatamattamhi,</i></a><br>
<a><i>sabbaññumhi narāsabhe;</i></a><br>
<a><i>Maraṇaṃ samanuppatto,</i></a><br>
<a><i>tusitaṃ upapajjahaṃ.</i></a></p>
<p><a data-ref="sc6, ms20Ap1_3470, msdiv29"><i>Tadāhaṃ viraje khette,</i></a><br>
<a><i>anantaphaladāyake;</i></a><br>
<a><i>Saṃghe cittaṃ pasādetvā,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc7, ms20Ap1_3471, msdiv30"><i>Catunnavutito kappe,</i></a><br>
<a><i>pasādamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pasādassa idaṃ phalaṃ.</i></a></p>
<p><a data-ref="sc8, ms20Ap1_3472, msdiv31"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sampasādako → sampasādiko (sya1ed, sya2ed, pts-vp-pli1)" data-ref="sc9, ms20Ap1_3473"><i>Itthaṃ sudaṃ āyasmā sampasādako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_3474"><i>Sampasādakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
