<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap108">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhikkhadāyivagga</i></a></p>
<h1><a><i>6. Udakapūjakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1890, msdiv29"><i>“Suvaṇṇavaṇṇaṃ sambuddhaṃ,</i></a><br>
<a><i>Gacchantaṃ anilañjase;</i></a><br>
<a><i>Ghatāsanaṃva jalitaṃ,</i></a><br>
<a><i>Ādittaṃva hutāsanaṃ.</i></a></p>
<p><a data-ref="sc2, ms20Ap1_1891, msdiv30"><i>Pāṇinā udakaṃ gayha,</i></a><br>
<a><i>ākāse ukkhipiṃ ahaṃ;</i></a><br>
<a><i>Sampaṭicchi mahāvīro,</i></a><br>
<a data-var="isi → mayi (si, sya1ed, sya2ed, pts-vp-pli1)"><i>buddho kāruṇiko isi.</i></a></p>
<p><a data-ref="sc3, pts-vp-pli1.143, ms20Ap1_1892, msdiv31"><i>Antalikkhe ṭhito satthā,</i></a><br>
<a><i>padumuttaranāmako;</i></a><br>
<a><i>Mama saṅkappamaññāya,</i></a><br>
<a><i>imaṃ gāthaṃ abhāsatha.</i></a></p>
<p><a data-ref="sc4, ms20Ap1_1893, msdiv32"><i>‘Iminā dakadānena,</i></a><br>
<a><i>pītiuppādanena ca;</i></a><br>
<a><i>Kappasatasahassampi,</i></a><br>
<a data-var="nupapajjati → nūpapajjati (bj); nūpagacchati (pts-vp-pli1); nupapajjasi (mr)"><i>duggatiṃ nupapajjati’.</i></a></p>
<p><a data-ref="sc5, ms20Ap1_1894, msdiv33"><i>Tena kammena dvipadinda,</i></a><br>
<a><i>lokajeṭṭha narāsabha;</i></a><br>
<a><i>Pattomhi acalaṃ ṭhānaṃ,</i></a><br>
<a><i>hitvā jayaparājayaṃ.</i></a></p>
<p><a data-ref="sc6, ms20Ap1_1895, msdiv34"><i>Sahassarājanāmena,</i></a><br>
<a><i>tayo te cakkavattino;</i></a><br>
<a><i>Pañcasaṭṭhikappasate,</i></a><br>
<a><i>cāturantā janādhipā.</i></a></p>
<p><a data-ref="sc7, ms20Ap1_1896, msdiv35"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1897"><i>Itthaṃ sudaṃ āyasmā udakapūjako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1898"><i>Udakapūjakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
