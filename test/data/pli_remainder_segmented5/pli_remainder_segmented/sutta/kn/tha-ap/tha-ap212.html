<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap212">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikārapupphiyavagga</i></a></p>
<h1><a data-var="10 Pāpanivāriyattheraapadāna → vātātapanivāriyattherāpadānaṃ (bj, pts-vp-pli1)"><i>10 Pāpanivāriyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2811, msdiv44"><i>“Tissassa tu bhagavato,</i></a><br>
<a><i>devadevassa tādino;</i></a><br>
<a><i>Ekacchattaṃ mayā dinnaṃ,</i></a><br>
<a><i>vippasannena cetasā.</i></a></p>
<p><a data-ref="sc2, ms20Ap1_2812, msdiv45"><i>Nivutaṃ hoti me pāpaṃ,</i></a><br>
<a><i>kusalassupasampadā;</i></a><br>
<a><i>Ākāse chattaṃ dhārenti,</i></a><br>
<a><i>pubbakammassidaṃ phalaṃ.</i></a></p>
<p><a data-ref="sc3, ms20Ap1_2813, msdiv46"><i>Carimaṃ vattate mayhaṃ,</i></a><br>
<a><i>bhavā sabbe samūhatā;</i></a><br>
<a><i>Dhāremi antimaṃ dehaṃ,</i></a><br>
<a><i>sammāsambuddhasāsane.</i></a></p>
<p><a data-ref="sc4, ms20Ap1_2814, msdiv47"><i>Dvenavute ito kappe,</i></a><br>
<a><i>yaṃ chattamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>chattadānassidaṃ phalaṃ.</i></a></p>
<p><a data-ref="sc5, ms20Ap1_2815, msdiv48"><i>Dvesattatimhito kappe,</i></a><br>
<a><i>aṭṭhāsiṃsu janādhipā;</i></a><br>
<a><i>Mahānidānanāmena,</i></a><br>
<a><i>rājāno cakkavattino.</i></a></p>
<p><a data-ref="sc6, ms20Ap1_2816, msdiv49"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2314)</i></a></p>
</blockquote>
<p><a data-var="pāpanivāriyo → vātātapanivāriyo (bj, pts-vp-pli1)" data-ref="sc7, ms20Ap1_2817"><i>Itthaṃ sudaṃ āyasmā pāpanivāriyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2818"><i>Pāpanivāriyattherassāpadānaṃ dasamaṃ.</i></a></p>
<p class="endsection"><a data-ref="sc9, ms20Ap1_2819"><i>Kaṇikārapupphiyavaggo ekavīsatimo.</i></a></p>
<p class="uddana-intro"><a data-ref="sc10, ms20Ap1_2820"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, pts-vp-pli1.208, ms20Ap1_2821"><i>Kaṇikāro minelañca,</i></a><br>
<a><i>kiṅkaṇi taraṇena ca;</i></a><br>
<a><i>Nigguṇḍipupphī dakado,</i></a><br>
<a><i>salalo ca kuraṇḍako;</i></a><br>
<a><i>Ādhārako pāpavārī,</i></a><br>
<a><i>aṭṭhatālīsa gāthakāti.</i></a></p>
</blockquote>
</article>
</section>
</div>
</body>
</html>
