<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap87">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>5. Raṃsisaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1723, msdiv30"><i>“Pabbate himavantamhi,</i></a><br>
<a><i>vāsaṃ kappesahaṃ pure;</i></a><br>
<a><i>Ajinuttaravāsohaṃ,</i></a><br>
<a><i>vasāmi pabbatantare.</i></a></p>
<p><a data-ref="sc2, ms20Ap1_1724, msdiv31"><i>Suvaṇṇavaṇṇaṃ sambuddhaṃ,</i></a><br>
<a><i>Sataraṃsiṃva bhāṇumaṃ;</i></a><br>
<a><i>Vanantaragataṃ disvā,</i></a><br>
<a><i>Sālarājaṃva pupphitaṃ.</i></a></p>
<p><a data-var="Raṃsyā → raṃse (si, sya1ed, sya2ed, pts-vp-pli1, mr)" data-ref="sc3, ms20Ap1_1725, msdiv32"><i>Raṃsyā cittaṃ pasādetvā,</i></a><br>
<a><i>vipassissa mahesino;</i></a><br>
<a><i>Paggayha añjaliṃ vandiṃ,</i></a><br>
<a data-var="sirasā ukkuṭī → sirasā ukkuṭiko (sya1ed, sya2ed); sirasā ukkuṭiṃ (pts-vp-pli1); sirasukkuṭiko (mr)"><i>sirasā ukkuṭī ahaṃ.</i></a></p>
<p><a data-ref="sc4, ms20Ap1_1726, msdiv33"><i>Ekanavutito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>raṃsisaññāyidaṃ phalaṃ.</i></a></p>
<p><a data-ref="sc5, ms20Ap1_1727, msdiv34"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1728"><i>Itthaṃ sudaṃ āyasmā raṃsisaññako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1729"><i>Raṃsisaññakattherassāpadānaṃ pañcamaṃ.</i></a></p>
</article>
</section>
</div>
</body>
</html>
