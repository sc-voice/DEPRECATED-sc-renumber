<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap47">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Upālivagga</i></a></p>
<h1><a><i>5. Pañcahatthiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1293, msdiv77"><i>“Sumedho nāma sambuddho,</i></a><br>
<a><i>gacchate antarāpaṇe;</i></a><br>
<a data-var="Okkhittacakkhu → khittacakkhu (si, pts-vp-pli1, mr)"><i>Okkhittacakkhu mitabhāṇī,</i></a><br>
<a><i>satimā saṃvutindriyo.</i></a></p>
<p><a data-ref="sc2, ms20Ap1_1294, msdiv78"><i>Pañca uppalahatthāni,</i></a><br>
<a><i>āveḷatthaṃ ahaṃsu me;</i></a><br>
<a><i>Tena buddhaṃ apūjesiṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc3, pts-vp-pli1.98, ms20Ap1_1295, msdiv79"><i>Āropitā ca te pupphā,</i></a><br>
<a><i>chadanaṃ assu satthuno;</i></a><br>
<a data-var="Samādhiṃsu → saṃsāviṃsu (bj, pts-vp-pli1); samādhīsu (sya1ed, sya2ed)"><i>Samādhiṃsu mahānāgaṃ,</i></a><br>
<a><i>sissā ācariyaṃ yathā.</i></a></p>
<p><a data-ref="sc4, ms20Ap1_1296, msdiv80"><i>Tiṃsakappasahassamhi,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_1297, msdiv81"><i>Ito vīsakappasate,</i></a><br>
<a><i>ahesuṃ pañca khattiyā;</i></a><br>
<a><i>Hatthiyā nāma nāmena,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_1298, msdiv82"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1299"><i>Itthaṃ sudaṃ āyasmā pañcahatthiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1300"><i>Pañcahatthiyattherassāpadānaṃ pañcamaṃ.</i></a></p>
</article>
</section>
</div>
</body>
</html>
