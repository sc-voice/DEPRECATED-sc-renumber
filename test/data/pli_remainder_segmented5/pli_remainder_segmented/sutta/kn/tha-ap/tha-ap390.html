<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap390">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Avaṭaphalavagga</i></a></p>
<h1><a><i>8. Panasaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4233, msdiv43"><i>“Ajjuno nāma sambuddho,</i></a><br>
<a><i>himavante vasī tadā;</i></a><br>
<a><i>Caraṇena ca sampanno,</i></a><br>
<a><i>samādhikusalo muni.</i></a></p>
<p><a data-ref="sc2, ms20Ap1_4234, msdiv44"><i>Kumbhamattaṃ gahetvāna,</i></a><br>
<a data-var="jīvajīvakaṃ → devagandhikaṃ (^tha-ap407#46 [Upasivattheraapadāna] upasivattheraapadāne)"><i>panasaṃ jīvajīvakaṃ;</i></a><br>
<a><i>Chattapaṇṇe ṭhapetvāna,</i></a><br>
<a><i>adāsiṃ satthuno ahaṃ.</i></a></p>
<p><a data-ref="sc3, ms20Ap1_4235, msdiv45"><i>Ekattiṃse ito kappe,</i></a><br>
<a><i>yaṃ phalamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_4236, msdiv46"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_4237, msdiv47"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_4238, msdiv48"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_4239"><i>Itthaṃ sudaṃ āyasmā panasaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_4240"><i>Panasaphaladāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
