<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap504">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikāravagga</i></a></p>
<h1><a><i>2. Ekapattadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6608, msdiv39"><i>“Nagare haṃsavatiyā,</i></a><br>
<a><i>kumbhakāro ahosahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>oghatiṇṇamanāsavaṃ.</i></a></p>
<p><a data-ref="sc2, ms20Ap1_6609, msdiv40"><i>Sukataṃ mattikāpattaṃ,</i></a><br>
<a><i>buddhaseṭṭhassadāsahaṃ;</i></a><br>
<a><i>Pattaṃ datvā bhagavato,</i></a><br>
<a><i>ujubhūtassa tādino.</i></a></p>
<p><a data-ref="sc3, ms20Ap1_6610, msdiv41"><i>Bhave nibbattamānohaṃ,</i></a><br>
<a><i>soṇṇathāle labhāmahaṃ;</i></a><br>
<a><i>Rūpimaye ca sovaṇṇe,</i></a><br>
<a><i>taṭṭike ca maṇīmaye.</i></a></p>
<p><a data-ref="sc4, ms20Ap1_6611, msdiv42"><i>Pātiyo paribhuñjāmi,</i></a><br>
<a><i>puññakammassidaṃ phalaṃ;</i></a><br>
<a data-var="Yasānañca dhanānañca → yasasāva janānañca (sya1ed, sya2ed)"><i>Yasānañca dhanānañca,</i></a><br>
<a data-var="aggabhūto → pattabhūto (bj, pts-vp-pli1)"><i>aggabhūto ca homahaṃ.</i></a></p>
<p><a data-ref="sc5, ms20Ap1_6612, msdiv43"><i>Yathāpi bhaddake khette,</i></a><br>
<a><i>bījaṃ appampi ropitaṃ;</i></a><br>
<a><i>Sammādhāraṃ pavecchante,</i></a><br>
<a><i>phalaṃ toseti kassakaṃ.</i></a></p>
<p><a data-ref="sc6, ms20Ap1_6613, msdiv44"><i>Tathevidaṃ pattadānaṃ,</i></a><br>
<a><i>buddhakhettamhi ropitaṃ;</i></a><br>
<a><i>Pītidhāre pavassante,</i></a><br>
<a><i>phalaṃ maṃ tosayissati.</i></a></p>
<p><a data-ref="sc7, ms20Ap1_6614, msdiv45"><i>Yāvatā khettā vijjanti,</i></a><br>
<a><i>saṃghāpi ca gaṇāpi ca;</i></a><br>
<a><i>Buddhakhettasamo natthi,</i></a><br>
<a><i>sukhado sabbapāṇinaṃ.</i></a></p>
<p><a data-ref="sc8, ms20Ap1_6615, msdiv46"><i>Namo te purisājañña,</i></a><br>
<a><i>namo te purisuttama;</i></a><br>
<a><i>Ekapattaṃ daditvāna,</i></a><br>
<a><i>pattomhi acalaṃ padaṃ.</i></a></p>
<p><a data-ref="sc9, ms20Ap1_6616, msdiv47"><i>Ekanavutito kappe,</i></a><br>
<a><i>yaṃ pattamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pattadānassidaṃ phalaṃ.</i></a></p>
<p><a data-ref="sc10, ms20Ap1_6617, msdiv48"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc11, ms20Ap1_6618, msdiv49"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc12, ms20Ap1_6619, msdiv50"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc13, ms20Ap1_6620"><i>Itthaṃ sudaṃ āyasmā ekapattadāyako thero imā gāthāyo abhāsitthāti.</i></a></p>
<p class="endsutta"><a data-ref="sc14, ms20Ap1_6621"><i>Ekapattadāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
