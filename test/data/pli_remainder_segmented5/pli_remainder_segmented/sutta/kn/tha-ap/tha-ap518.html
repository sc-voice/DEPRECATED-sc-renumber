<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap518">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Phaladāyakavagga</i></a></p>
<h1><a><i>6. Ajjunapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6728, msdiv28"><i>“Candabhāgānadītīre,</i></a><br>
<a><i>ahosiṃ kinnaro tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>sayambhuṃ aparājitaṃ.</i></a></p>
<p><a data-ref="sc2, ms20Ap1_6729, msdiv29"><i>Pasannacitto sumano,</i></a><br>
<a><i>vedajāto katañjalī;</i></a><br>
<a><i>Gahetvā ajjunaṃ pupphaṃ,</i></a><br>
<a><i>sayambhuṃ abhipūjayiṃ.</i></a></p>
<p><a data-ref="sc3, ms20Ap1_6730, msdiv30"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā kinnaraṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc4, ms20Ap1_6731, msdiv31"><i>Chattiṃsakkhattuṃ devindo,</i></a><br>
<a><i>devarajjamakārayiṃ;</i></a><br>
<a><i>Dasakkhattuṃ cakkavattī,</i></a><br>
<a><i>mahārajjamakārayiṃ.</i></a></p>
<p><a data-ref="sc5, ms20Ap1_6732, msdiv32"><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ;</i></a><br>
<a><i>Sukhette vappitaṃ bījaṃ,</i></a><br>
<a data-var="aho mama → ahosi me (sya1ed, sya2ed); aho mamaṃ (pts-vp-pli1)"><i>sayambhumhi aho mama.</i></a></p>
<p><a data-ref="sc6, ms20Ap1_6733, msdiv33"><i>Kusalaṃ vijjate mayhaṃ,</i></a><br>
<a><i>pabbajiṃ anagāriyaṃ;</i></a><br>
<a><i>Pūjāraho ahaṃ ajja,</i></a><br>
<a><i>sakyaputtassa sāsane.</i></a></p>
<p><a data-ref="sc7, ms20Ap1_6734, msdiv34"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_6735, msdiv35"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, pts-vp-pli2.451, ms20Ap1_6736, msdiv36"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_6737"><i>Itthaṃ sudaṃ āyasmā ajjunapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_6738"><i>Ajjunapupphiyattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
