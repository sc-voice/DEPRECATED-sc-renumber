<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap208">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikārapupphiyavagga</i></a></p>
<h1><a><i>6. Udakadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2784, msdiv25"><i>“Bhuñjantaṃ samaṇaṃ disvā,</i></a><br>
<a><i>vippasannamanāvilaṃ;</i></a><br>
<a><i>Ghaṭenodakamādāya,</i></a><br>
<a><i>siddhatthassa adāsahaṃ.</i></a></p>
<p><a data-ref="sc2, ms20Ap1_2785, msdiv26"><i>Nimmalo homahaṃ ajja,</i></a><br>
<a><i>vimalo khīṇasaṃsayo;</i></a><br>
<a><i>Bhave nibbattamānamhi,</i></a><br>
<a data-var="mama → subhaṃ (bj)"><i>phalaṃ nibbattate mama.</i></a></p>
<p><a data-ref="sc3, ms20Ap1_2786, msdiv27"><i>Catunnavutito kappe,</i></a><br>
<a data-var="yamadāsahaṃ → yaṃ tadā adaṃ (bj, pts-vp-pli1); adadiṃ tadā (sya1ed, sya2ed)"><i>udakaṃ yamadāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>dakadānassidaṃ phalaṃ.</i></a></p>
<p><a data-ref="sc4, ms20Ap1_2787, msdiv28"><i>Ekasaṭṭhimhito kappe,</i></a><br>
<a><i>ekova vimalo ahu;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2788, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2789"><i>Itthaṃ sudaṃ āyasmā udakadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2790"><i>Udakadāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
