<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap449">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Vibhītakavagga</i></a></p>
<h1><a><i>7. Sīhāsanikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5828, msdiv42"><i>“Padumuttarassa bhagavato,</i></a><br>
<a><i>Sabbabhūtahitesino;</i></a><br>
<a><i>Pasannacitto sumano,</i></a><br>
<a><i>Sīhāsanamadāsahaṃ.</i></a></p>
<p><a data-ref="sc2, ms20Ap1_5829, msdiv43"><i>Devaloke manusse vā,</i></a><br>
<a><i>yattha yattha vasāmahaṃ;</i></a><br>
<a><i>Labhāmi vipulaṃ byamhaṃ,</i></a><br>
<a><i>sīhāsanassidaṃ phalaṃ.</i></a></p>
<p><a data-ref="sc3, ms20Ap1_5830, msdiv44"><i>Soṇṇamayā rūpimayā,</i></a><br>
<a data-var="lohitaṅgamayā → lohitaṅkamayā (bj, sya1ed, sya2ed, pts-vp-pli1)"><i>lohitaṅgamayā bahū;</i></a><br>
<a><i>Maṇimayā ca pallaṅkā,</i></a><br>
<a><i>nibbattanti mamaṃ sadā.</i></a></p>
<p><a data-ref="sc4, ms20Ap1_5831, msdiv45"><i>Bodhiyā āsanaṃ katvā,</i></a><br>
<a><i>jalajuttamanāmino;</i></a><br>
<a><i>Ucce kule pajāyāmi,</i></a><br>
<a><i>aho dhammasudhammatā.</i></a></p>
<p><a data-ref="sc5, ms20Ap1_5832, msdiv46"><i>Satasahassito kappe,</i></a><br>
<a><i>sīhāsanamakāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>sīhāsanassidaṃ phalaṃ.</i></a></p>
<p><a data-ref="sc6, ms20Ap1_5833, msdiv47"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc7, ms20Ap1_5834, msdiv48"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc8, ms20Ap1_5835, msdiv49"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_5836"><i>Itthaṃ sudaṃ āyasmā sīhāsaniko thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_5837"><i>Sīhāsanikattherassāpadānaṃ sattamaṃ.</i></a></p>
</article>
</section>
</div>
</body>
</html>
