<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap199">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a><i>7. Tindukadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2712, msdiv35"><i>“Giriduggacaro āsiṃ,</i></a><br>
<a><i>makkaṭo thāmavegiko;</i></a><br>
<a><i>Phalinaṃ tindukaṃ disvā,</i></a><br>
<a><i>buddhaseṭṭhaṃ anussariṃ.</i></a></p>
<p><a data-ref="sc2, ms20Ap1_2713, msdiv36"><i>Nikkhamitvā katipāhaṃ,</i></a><br>
<a><i>viciniṃ lokanāyakaṃ;</i></a><br>
<a><i>Pasannacitto sumano,</i></a><br>
<a><i>siddhatthaṃ tibhavantaguṃ.</i></a></p>
<p><a data-ref="sc3, ms20Ap1_2714, msdiv37"><i>Mama saṅkappamaññāya,</i></a><br>
<a><i>satthā loke anuttaro;</i></a><br>
<a><i>Khīṇāsavasahassehi,</i></a><br>
<a><i>āgacchi mama santikaṃ.</i></a></p>
<p><a data-ref="sc4, ms20Ap1_2715, msdiv38"><i>Pāmojjaṃ janayitvāna,</i></a><br>
<a><i>phalahattho upāgamiṃ;</i></a><br>
<a><i>Paṭiggahesi bhagavā,</i></a><br>
<a><i>sabbaññū vadataṃ varo.</i></a></p>
<p><a data-ref="sc5, pts-vp-pli1.201, ms20Ap1_2716, msdiv39"><i>Catunnavutito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc6, ms20Ap1_2717, msdiv40"><i>Sattapaññāsakappamhi,</i></a><br>
<a><i>upanandasanāmako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_2718, msdiv41"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_2719"><i>Itthaṃ sudaṃ āyasmā tindukadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2720"><i>Tindukadāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
