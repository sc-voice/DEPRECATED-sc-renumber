<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap362">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Saddasaññakavagga</i></a></p>
<h1><a><i>10. Piṇḍapātikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4024, msdiv37"><i>“Tisso nāmāsi sambuddho,</i></a><br>
<a><i>vihāsi vipine tadā;</i></a><br>
<a><i>Tusitā hi idhāgantvā,</i></a><br>
<a><i>piṇḍapātaṃ adāsahaṃ.</i></a></p>
<p><a data-ref="sc2, ms20Ap1_4025, msdiv38"><i>Sambuddhamabhivādetvā,</i></a><br>
<a><i>tissaṃ nāma mahāyasaṃ;</i></a><br>
<a><i>Sakaṃ cittaṃ pasādetvā,</i></a><br>
<a><i>tusitaṃ agamāsahaṃ.</i></a></p>
<p><a data-ref="sc3, ms20Ap1_4026, msdiv39"><i>Dvenavute ito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>piṇḍapātassidaṃ phalaṃ.</i></a></p>
<p><a data-ref="sc4, ms20Ap1_4027, msdiv40"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (3173)</i></a></p>
</blockquote>
<p><a data-ref="sc5, ms20Ap1_4028"><i>Itthaṃ sudaṃ āyasmā piṇḍapātiko thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_4029"><i>Piṇḍapātikattherassāpadānaṃ dasamaṃ.</i></a></p>
<p class="endsection"><a data-var="Saddasaññakavaggo → saddasaññikavaggo (sya1ed, sya2ed)" data-ref="sc7, ms20Ap1_4030"><i>Saddasaññakavaggo chattiṃsatimo.</i></a></p>
<p class="uddana-intro"><a data-ref="sc8, ms20Ap1_4031"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms20Ap1_4032"><i>Saddasaññī yavasiko,</i></a><br>
<a><i>kiṃsukoraṇḍapupphiyo;</i></a><br>
<a><i>Ālambano ambayāgu,</i></a><br>
<a><i>supuṭī mañcadāyako;</i></a><br>
<a><i>Saraṇaṃ piṇḍapāto ca,</i></a><br>
<a><i>gāthā tālīsameva ca.</i></a></p>
</blockquote>
</article>
</section>
</div>
</body>
</html>
