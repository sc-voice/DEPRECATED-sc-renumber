<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap120">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mahāparivāravagga</i></a></p>
<h1><a><i>8. Maggasaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2020, msdiv66"><i>“Padumuttarabuddhassa,</i></a><br>
<a><i>sāvakā vanacārino;</i></a><br>
<a><i>Vippanaṭṭhā brahāraññe,</i></a><br>
<a data-var="anusuyyare → anusūyare (bj)"><i>andhāva anusuyyare.</i></a></p>
<p><a data-ref="sc2, ms20Ap1_2021, msdiv67"><i>Anussaritvā sambuddhaṃ,</i></a><br>
<a><i>padumuttaranāyakaṃ;</i></a><br>
<a><i>Tassa te munino puttā,</i></a><br>
<a><i>vippanaṭṭhā mahāvane.</i></a></p>
<p><a data-ref="sc3, ms20Ap1_2022, msdiv68"><i>Bhavanā oruhitvāna,</i></a><br>
<a><i>agamiṃ bhikkhusantikaṃ;</i></a><br>
<a><i>Tesaṃ maggañca ācikkhiṃ,</i></a><br>
<a><i>bhojanañca adāsahaṃ.</i></a></p>
<p><a data-ref="sc4, ms20Ap1_2023, msdiv69"><i>Tena kammena dvipadinda,</i></a><br>
<a><i>lokajeṭṭha narāsabha;</i></a><br>
<a><i>Jātiyā sattavassohaṃ,</i></a><br>
<a><i>arahattamapāpuṇiṃ.</i></a></p>
<p><a data-ref="sc5, ms20Ap1_2024, msdiv70"><i>Sacakkhū nāma nāmena,</i></a><br>
<a><i>dvādasa cakkavattino;</i></a><br>
<a><i>Sattaratanasampannā,</i></a><br>
<a><i>pañcakappasate ito.</i></a></p>
<p><a data-ref="sc6, pts-vp-pli1.153, ms20Ap1_2025, msdiv71"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2026"><i>Itthaṃ sudaṃ āyasmā maggasaññako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2027"><i>Maggasaññakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
