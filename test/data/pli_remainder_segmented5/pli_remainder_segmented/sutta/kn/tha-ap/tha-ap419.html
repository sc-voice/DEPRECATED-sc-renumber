<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap419">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhaddālivagga</i></a></p>
<h1><a><i>7. Ucchaṅgapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5403, msdiv142"><i>“Nagare bandhumatiyā,</i></a><br>
<a><i>ahosiṃ māliko tadā;</i></a><br>
<a><i>Ucchaṅgaṃ pūrayitvāna,</i></a><br>
<a><i>agamaṃ antarāpaṇaṃ.</i></a></p>
<p><a data-ref="sc2, ms20Ap1_5404, msdiv143"><i>Bhagavā tamhi samaye,</i></a><br>
<a><i>bhikkhusaṃghapurakkhato;</i></a><br>
<a><i>Mahatā ānubhāvena,</i></a><br>
<a><i>niyyāti lokanāyako.</i></a></p>
<p><a data-ref="sc3, pts-vp-pli2.375, ms20Ap1_5405, msdiv144"><i>Disvāna lokapajjotaṃ,</i></a><br>
<a><i>vipassiṃ lokatāraṇaṃ;</i></a><br>
<a><i>Pupphaṃ paggayha ucchaṅgā,</i></a><br>
<a><i>buddhaseṭṭhaṃ apūjayiṃ.</i></a></p>
<p><a data-ref="sc4, ms20Ap1_5406, msdiv145"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_5407, msdiv146"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_5408, msdiv147"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_5409, msdiv148"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_5410"><i>Itthaṃ sudaṃ āyasmā ucchaṅgapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_5411"><i>Ucchaṅgapupphiyattherassāpadānaṃ sattamaṃ.</i></a></p>
</article>
</section>
</div>
</body>
</html>
