<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap359">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Saddasaññakavagga</i></a></p>
<h1><a data-var="7 Supuṭakapūjakattheraapadāna → puṭakapūjakattherāpadānaṃ (sya1ed, sya2ed)"><i>7 Supuṭakapūjakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4007, msdiv26"><i>“Divāvihārā nikkhanto,</i></a><br>
<a><i>vipassī lokanāyako;</i></a><br>
<a><i>Bhikkhāya vicaranto so,</i></a><br>
<a><i>mama santikupāgami.</i></a></p>
<p><a data-ref="sc2, ms20Ap1_4008, msdiv27"><i>Tato patīto sumano,</i></a><br>
<a><i>buddhaseṭṭhassa tādino;</i></a><br>
<a><i>Loṇasupuṭakaṃ datvā,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc3, ms20Ap1_4009, msdiv28"><i>Ekanavutito kappe,</i></a><br>
<a data-var="puṭakamadāsahaṃ → supuṭakamadāsahaṃ (bj, pts-vp-pli1)"><i>yaṃ puṭakamadāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>puṭakassa idaṃ phalaṃ.</i></a></p>
<p><a data-ref="sc4, ms20Ap1_4010, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="supuṭakapūjako → puṭakapūjako (sya1ed, sya2ed)" data-ref="sc5, ms20Ap1_4011"><i>Itthaṃ sudaṃ āyasmā supuṭakapūjako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_4012"><i>Supuṭakapūjakattherassāpadānaṃ sattamaṃ.</i></a></p>
</article>
</section>
</div>
</body>
</html>
