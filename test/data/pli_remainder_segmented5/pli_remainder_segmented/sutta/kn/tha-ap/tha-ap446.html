<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap446">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Vibhītakavagga</i></a></p>
<h1><a data-var="4 Bhallātadāyakattheraapadāna → bhallātakadāyakattherāpadānaṃ (sya1ed, sya2ed)"><i>4 Bhallātadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.398, ms20Ap1_5802, msdiv22"><i>“Suvaṇṇavaṇṇaṃ sambuddhaṃ,</i></a><br>
<a><i>Dvattiṃsavaralakkhaṇaṃ;</i></a><br>
<a data-var="Vipinaggena → pavanaggena (bj, sya1ed, sya2ed, pts-vp-pli1)"><i>Vipinaggena gacchantaṃ,</i></a><br>
<a><i>Sālarājaṃva phullitaṃ.</i></a></p>
<p><a data-ref="sc2, ms20Ap1_5803, msdiv23"><i>Tiṇattharaṃ paññāpetvā,</i></a><br>
<a><i>buddhaseṭṭhaṃ ayācahaṃ;</i></a><br>
<a><i>‘Anukampatu maṃ buddho,</i></a><br>
<a><i>bhikkhaṃ icchāmi dātave’.</i></a></p>
<p><a data-ref="sc3, ms20Ap1_5804, msdiv24"><i>Anukampako kāruṇiko,</i></a><br>
<a><i>atthadassī mahāyaso;</i></a><br>
<a><i>Mama saṅkappamaññāya,</i></a><br>
<a><i>orūhi mama assame.</i></a></p>
<p><a data-ref="sc4, ms20Ap1_5805, msdiv25"><i>Orohitvāna sambuddho,</i></a><br>
<a><i>nisīdi paṇṇasanthare;</i></a><br>
<a><i>Bhallātakaṃ gahetvāna,</i></a><br>
<a><i>buddhaseṭṭhassadāsahaṃ.</i></a></p>
<p><a data-ref="sc5, ms20Ap1_5806, msdiv26"><i>Mama nijjhāyamānassa,</i></a><br>
<a><i>paribhuñji tadā jino;</i></a><br>
<a><i>Tattha cittaṃ pasādetvā,</i></a><br>
<a><i>abhivandiṃ tadā jinaṃ.</i></a></p>
<p><a data-ref="sc6, ms20Ap1_5807, msdiv27"><i>Aṭṭhārase kappasate,</i></a><br>
<a><i>yaṃ phalamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc7, ms20Ap1_5808, msdiv28"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_5809, msdiv29"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, ms20Ap1_5810, msdiv30"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="bhallātadāyako → bhallātakadāyako (sya1ed, sya2ed, pts-vp-pli1)" data-ref="sc10, ms20Ap1_5811"><i>Itthaṃ sudaṃ āyasmā bhallātadāyako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_5812"><i>Bhallātadāyakattherassāpadānaṃ catutthaṃ.</i></a></p>
</article>
</section>
</div>
</body>
</html>
