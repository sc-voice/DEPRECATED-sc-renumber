<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap331">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Umāpupphiyavagga</i></a></p>
<h1><a data-var="9 Pupphacchattiyattheraapadāna → pupphachattiyattherāpadānaṃ (bj, sya1ed, sya2ed)"><i>9 Pupphacchattiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3675, msdiv73"><i>“Siddhatthassa bhagavato,</i></a><br>
<a><i>lokajeṭṭhassa tādino;</i></a><br>
<a><i>Saccaṃ pakāsayantassa,</i></a><br>
<a><i>nibbāpentassa pāṇino.</i></a></p>
<p><a data-ref="sc2, ms20Ap1_3676, msdiv74"><i>Jalajaṃ āharitvāna,</i></a><br>
<a><i>satapattaṃ manoramaṃ;</i></a><br>
<a><i>Pupphassa chattaṃ katvāna,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, pts-vp-pli1.265, ms20Ap1_3677, msdiv75"><i>Siddhattho ca lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Bhikkhusaṃghe ṭhito satthā,</i></a><br>
<a><i>imaṃ gāthaṃ abhāsatha.</i></a></p>
<p><a data-ref="sc4, ms20Ap1_3678, msdiv76"><i>‘Yo me cittaṃ pasādetvā,</i></a><br>
<a><i>pupphacchattaṃ adhārayiṃ;</i></a><br>
<a><i>Tena cittappasādena,</i></a><br>
<a><i>duggatiṃ so na gacchati’.</i></a></p>
<p><a data-ref="sc5, ms20Ap1_3679, msdiv77"><i>Idaṃ vatvāna sambuddho,</i></a><br>
<a><i>siddhattho lokanāyako;</i></a><br>
<a><i>Uyyojetvāna parisaṃ,</i></a><br>
<a><i>vehāsaṃ nabhamuggami.</i></a></p>
<p><a data-ref="sc6, ms20Ap1_3680, msdiv78"><i>Vuṭṭhite naradevamhi,</i></a><br>
<a><i>setacchattampi vuṭṭhahi;</i></a><br>
<a><i>Purato buddhaseṭṭhassa,</i></a><br>
<a><i>gacchati chattamuttamaṃ.</i></a></p>
<p><a data-ref="sc7, ms20Ap1_3681, msdiv79"><i>Catunnavutito kappe,</i></a><br>
<a><i>yaṃ chattaṃ abhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>pupphacchattassidaṃ phalaṃ.</i></a></p>
<p><a data-ref="sc8, ms20Ap1_3682, msdiv80"><i>Catusattatikappamhi,</i></a><br>
<a><i>aṭṭha jalasikhā ahū;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_3683, msdiv81"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="pupphacchattiyo → pupphachattiyo (bj, sya1ed, sya2ed)" data-ref="sc10, ms20Ap1_3684"><i>Itthaṃ sudaṃ āyasmā pupphacchattiyo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_3685"><i>Pupphacchattiyattherassāpadānaṃ navamaṃ.</i></a></p>
</article>
</section>
</div>
</body>
</html>
