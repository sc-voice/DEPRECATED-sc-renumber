<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap191">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṭajapupphiyavagga</i></a></p>
<h1><a><i>9. Ekacāriyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.196, ms20Ap1_2647, msdiv51"><i>“Tāvatiṃsesu devesu,</i></a><br>
<a><i>mahāghoso tadā ahu;</i></a><br>
<a><i>Buddho ca loke nibbāti,</i></a><br>
<a><i>mayañcamha sarāgino.</i></a></p>
<p><a data-ref="sc2, ms20Ap1_2648, msdiv52"><i>Tesaṃ saṃvegajātānaṃ,</i></a><br>
<a><i>sokasallasamaṅginaṃ;</i></a><br>
<a><i>Sabalena upatthaddho,</i></a><br>
<a><i>agamaṃ buddhasantikaṃ.</i></a></p>
<p><a data-ref="sc3, ms20Ap1_2649, msdiv53"><i>Mandāravaṃ gahetvāna,</i></a><br>
<a data-var="saṅgīti → saṇhitaṃ (bj); saṅhitaṃ (pts-vp-pli1)"><i>saṅgīti abhinimmitaṃ;</i></a><br>
<a><i>Parinibbutakālamhi,</i></a><br>
<a><i>buddhassa abhiropayiṃ.</i></a></p>
<p><a data-ref="sc4, ms20Ap1_2650, msdiv54"><i>Sabbe devānumodiṃsu,</i></a><br>
<a><i>accharāyo ca me tadā;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc5, ms20Ap1_2651, msdiv55"><i>Saṭṭhikappasahassamhi,</i></a><br>
<a><i>ito soḷasa te janā;</i></a><br>
<a><i>Mahāmallajanā nāma,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2652, msdiv56"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2653"><i>Itthaṃ sudaṃ āyasmā ekacāriyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2654"><i>Ekacāriyattherassāpadānaṃ navamaṃ.</i></a></p>
</article>
</section>
</div>
</body>
</html>
