<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap309">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a><i>7. Ārāmadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.251, ms20Ap1_3475, msdiv32"><i>“Siddhatthassa bhagavato,</i></a><br>
<a><i>ārāmo ropito mayā;</i></a><br>
<a data-var="Sandacchāyesu → sītacchāyesu (sya1ed, sya2ed); santacchāyesu (mr)"><i>Sandacchāyesu rukkhesu,</i></a><br>
<a><i>upāsantesu pakkhisu.</i></a></p>
<p><a data-ref="sc2, ms20Ap1_3476, msdiv33"><i>Addasaṃ virajaṃ buddhaṃ,</i></a><br>
<a><i>āhutīnaṃ paṭiggahaṃ;</i></a><br>
<a><i>Ārāmaṃ abhināmesiṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc3, ms20Ap1_3477, msdiv34"><i>Haṭṭho haṭṭhena cittena,</i></a><br>
<a><i>phalaṃ pupphamadāsahaṃ;</i></a><br>
<a><i>Tato jātappasādova,</i></a><br>
<a><i>taṃ vanaṃ pariṇāmayiṃ.</i></a></p>
<p><a data-ref="sc4, ms20Ap1_3478, msdiv35"><i>Buddhassa yamidaṃ dāsiṃ,</i></a><br>
<a><i>vippasannena cetasā;</i></a><br>
<a><i>Bhave nibbattamānamhi,</i></a><br>
<a><i>nibbattati phalaṃ mama.</i></a></p>
<p><a data-ref="sc5, ms20Ap1_3479, msdiv36"><i>Catunnavutito kappe,</i></a><br>
<a><i>yaṃ ārāmamadaṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>ārāmassa idaṃ phalaṃ.</i></a></p>
<p><a data-ref="sc6, ms20Ap1_3480, msdiv37"><i>Sattatiṃse ito kappe,</i></a><br>
<a><i>sattāsuṃ mudusītalā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc7, ms20Ap1_3481, msdiv38"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_3482"><i>Itthaṃ sudaṃ āyasmā ārāmadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_3483"><i>Ārāmadāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
