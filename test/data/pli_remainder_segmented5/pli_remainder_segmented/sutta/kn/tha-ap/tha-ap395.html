<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap395">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Pilindavacchavagga</i></a></p>
<h1><a><i>3. Sabbakittikattheraapadāna</i></a></h1>
</div>
<blockquote class="gatha">
<p><a data-var="jalitaṃ → jotantaṃ (bj)" data-ref="sc1, pts-vp-pli1.323, ms20Ap1_4606, msdiv304"><i>“Kaṇikāraṃva jalitaṃ,</i></a><br>
<a data-var="ujjalaṃ → jotitaṃ (sya1ed, sya2ed, pts-vp-pli1)"><i>dīparukkhaṃva ujjalaṃ;</i></a><br>
<a><i>Osadhiṃva virocantaṃ,</i></a><br>
<a><i>vijjutaṃ gagane yathā.</i></a></p>
<p><a data-ref="sc2, ms20Ap1_4607, msdiv305"><i>Asambhītaṃ anuttāsiṃ,</i></a><br>
<a><i>migarājaṃva kesariṃ;</i></a><br>
<a><i>Ñāṇālokaṃ pakāsentaṃ,</i></a><br>
<a><i>maddantaṃ titthiye gaṇe.</i></a></p>
<p><a data-ref="sc3, ms20Ap1_4608, msdiv306"><i>Uddharantaṃ imaṃ lokaṃ,</i></a><br>
<a><i>chindantaṃ sabbasaṃsayaṃ;</i></a><br>
<a data-var="Gajjantaṃ → asambhītaṃ (sya1ed, sya2ed); lasantaṃ (pts-vp-pli1); gacchantaṃ (mr)"><i>Gajjantaṃ migarājaṃva,</i></a><br>
<a><i>addasaṃ lokanāyakaṃ.</i></a></p>
<p><a data-ref="sc4, ms20Ap1_4609, msdiv307"><i>Jaṭājinadharo āsiṃ,</i></a><br>
<a><i>brahā uju patāpavā;</i></a><br>
<a><i>Vākacīraṃ gahetvāna,</i></a><br>
<a><i>pādamūle apatthariṃ.</i></a></p>
<p><a data-ref="sc5, ms20Ap1_4610, msdiv308"><i>Kāḷānusāriyaṃ gayha,</i></a><br>
<a><i>anulimpiṃ tathāgataṃ;</i></a><br>
<a><i>Sambuddhamanulimpetvā,</i></a><br>
<a><i>santhaviṃ lokanāyakaṃ.</i></a></p>
<p><a data-ref="sc6, ms20Ap1_4611, msdiv309"><i>‘Samuddharasimaṃ lokaṃ,</i></a><br>
<a data-var="oghatiṇṇamahāmuni → oghatiṇṇo mahāmuni (sya1ed, sya2ed, mr)"><i>oghatiṇṇamahāmuni;</i></a><br>
<a><i>Ñāṇālokena jotesi,</i></a><br>
<a data-var="nāvaṭaṃ → pavaraṃ (sya1ed, sya2ed); vajira (pts-vp-pli1)"><i>nāvaṭaṃ ñāṇamuttamaṃ.</i></a></p>
<p><a data-var="Dhammacakkaṃ → tuvaṃ cakkaṃ (mr)" data-ref="sc7, ms20Ap1_4612, msdiv310"><i>Dhammacakkaṃ pavattesi,</i></a><br>
<a><i>maddase paratitthiye;</i></a><br>
<a><i>Usabho jitasaṅgāmo,</i></a><br>
<a><i>sampakampesi medaniṃ.</i></a></p>
<p><a data-ref="sc8, ms20Ap1_4613, msdiv311"><i>Mahāsamudde ūmiyo,</i></a><br>
<a><i>velantamhi pabhijjare;</i></a><br>
<a><i>Tatheva tava ñāṇamhi,</i></a><br>
<a><i>sabbadiṭṭhī pabhijjare.</i></a></p>
<p><a data-ref="sc9, ms20Ap1_4614, msdiv312"><i>Sukhumacchikajālena,</i></a><br>
<a><i>saramhi sampatānite;</i></a><br>
<a data-var="Antojālikatā → … jālagatā (bj); … jāligatā (sya1ed, sya2ed, pts-vp-pli1)"><i>Antojālikatā pāṇā,</i></a><br>
<a><i>pīḷitā honti tāvade.</i></a></p>
<p><a data-ref="sc10, ms20Ap1_4615, msdiv313"><i>Tatheva titthiyā loke,</i></a><br>
<a data-var="puthupāsaṇḍanissitā → mūḷhā saccavinissiṭā (sya1ed, sya2ed); phutā saccavinissitā (pts-vp-pli1); phuṭṭhasaccavinissaṭā (mr)"><i>puthupāsaṇḍanissitā;</i></a><br>
<a><i>Antoñāṇavare tuyhaṃ,</i></a><br>
<a><i>parivattanti mārisa.</i></a></p>
<p><a data-ref="sc11, ms20Ap1_4616, msdiv314"><i>Patiṭṭhā vuyhataṃ oghe,</i></a><br>
<a><i>tvañhi nātho abandhunaṃ;</i></a><br>
<a><i>Bhayaṭṭitānaṃ saraṇaṃ,</i></a><br>
<a><i>muttitthīnaṃ parāyaṇaṃ.</i></a></p>
<p><a data-ref="sc12, ms20Ap1_4617, msdiv315"><i>Ekavīro asadiso,</i></a><br>
<a data-var="mettākaruṇasañcayo → karuṇāmettasañcayo (bj); mettākaruṇasaññuto (sya1ed, sya2ed); mettākāruṇādisañcayo (pts-vp-pli1)"><i>mettākaruṇasañcayo;</i></a><br>
<a data-var="susamo santo → susīlo asamo santo (bj, pts-vp-pli1); paññavā yuttacāgo ca (sya1ed, sya2ed)"><i>Asamo susamo santo,</i></a><br>
<a><i>vasī tādī jitañjayo.</i></a></p>
<p><a data-ref="sc13, pts-vp-pli1.324, ms20Ap1_4618, msdiv316"><i>Dhīro vigatasammoho,</i></a><br>
<a><i>anejo akathaṃkathī;</i></a><br>
<a data-var="Tusito → vusito (bj, pts-vp-pli1); tussito (sya1ed, sya2ed)"><i>Tusito vantadososi,</i></a><br>
<a><i>nimmalo saṃyato suci.</i></a></p>
<p><a data-var="Saṅgātigo → saṅgātīto (sya1ed, sya2ed); saṅghātīto (pts-vp-pli1) | hatamado → gatamado (sya1ed, sya2ed, pts-vp-pli1); tamanudo (mr)" data-ref="sc14, ms20Ap1_4619, msdiv317"><i>Saṅgātigo hatamado,</i></a><br>
<a><i>tevijjo tibhavantago;</i></a><br>
<a><i>Sīmātigo dhammagaru,</i></a><br>
<a data-var="hitavabbhuto → hitavappatho (bj); hitavappako (sya1ed, sya2ed); hitadhammato (pts-vp-pli1)"><i>gatattho hitavabbhuto.</i></a></p>
<p><a data-ref="sc15, ms20Ap1_4620, msdiv318"><i>Tārako tvaṃ yathā nāvā,</i></a><br>
<a><i>nidhīvassāsakārako;</i></a><br>
<a><i>Asambhīto yathā sīho,</i></a><br>
<a><i>gajarājāva dappito’.</i></a></p>
<p><a data-ref="sc16, ms20Ap1_4621, msdiv319"><i>Thometvā dasagāthāhi,</i></a><br>
<a><i>padumuttaraṃ mahāyasaṃ;</i></a><br>
<a><i>Vanditvā satthuno pāde,</i></a><br>
<a><i>tuṇhī aṭṭhāsahaṃ tadā.</i></a></p>
<p><a data-ref="sc17, ms20Ap1_4622, msdiv320"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Bhikkhusaṃghe ṭhito satthā,</i></a><br>
<a><i>imā gāthā abhāsatha.</i></a></p>
<p><a data-var="ñāṇañca → paññañca (sya1ed, sya2ed)" data-ref="sc18, ms20Ap1_4623, msdiv321"><i>‘Yo me sīlañca ñāṇañca,</i></a><br>
<a data-var="saddhammañcāpi vaṇṇayi → dhammañcāpi pakittayi (bj, sya1ed, sya2ed, pts-vp-pli1)"><i>saddhammañcāpi vaṇṇayi;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc19, ms20Ap1_4624, msdiv322"><i>Saṭṭhi kappasahassāni,</i></a><br>
<a><i>devaloke ramissati;</i></a><br>
<a><i>Aññe devebhibhavitvā,</i></a><br>
<a><i>issaraṃ kārayissati.</i></a></p>
<p><a data-ref="sc20, ms20Ap1_4625, msdiv323"><i>So pacchā pabbajitvāna,</i></a><br>
<a><i>sukkamūlena codito;</i></a><br>
<a><i>Gotamassa bhagavato,</i></a><br>
<a><i>sāsane pabbajissati.</i></a></p>
<p><a data-ref="sc21, ms20Ap1_4626, msdiv324"><i>Pabbajitvāna kāyena,</i></a><br>
<a><i>pāpakammaṃ vivajjiya;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo’.</i></a></p>
<p><a data-ref="sc22, ms20Ap1_4627, msdiv325"><i>Yathāpi megho thanayaṃ,</i></a><br>
<a><i>tappeti mediniṃ imaṃ;</i></a><br>
<a><i>Tatheva tvaṃ mahāvīra,</i></a><br>
<a><i>dhammena tappayī mamaṃ.</i></a></p>
<p><a data-ref="sc23, ms20Ap1_4628, msdiv326"><i>Sīlaṃ paññañca dhammañca,</i></a><br>
<a><i>thavitvā lokanāyakaṃ;</i></a><br>
<a><i>Pattomhi paramaṃ santiṃ,</i></a><br>
<a><i>nibbānaṃ padamaccutaṃ.</i></a></p>
<p><a data-ref="sc24, ms20Ap1_4629, msdiv327"><i>Aho nūna sa bhagavā,</i></a><br>
<a><i>Ciraṃ tiṭṭheyya cakkhumā;</i></a><br>
<a><i>Aññātañca vijāneyyuṃ,</i></a><br>
<a data-var="Phuseyyuṃ → aññātañca vijāneyyaṃ passeyyaṃ (sya1ed, sya2ed); aññātañca vijāneyyaṃ phasseyyam (pts-vp-pli1); passeyya (mr)"><i>Phuseyyuṃ amataṃ padaṃ.</i></a></p>
<p><a data-ref="sc25, ms20Ap1_4630, msdiv328"><i>Ayaṃ me pacchimā jāti,</i></a><br>
<a><i>bhavā sabbe samūhatā;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc26, ms20Ap1_4631, msdiv329"><i>Satasahassito kappe,</i></a><br>
<a><i>yaṃ buddhamabhithomayiṃ;</i></a><br>
<a><i>Duggatiṃ nābhijānāmi,</i></a><br>
<a><i>kittanāya idaṃ phalaṃ.</i></a></p>
<p><a data-ref="sc27, pts-vp-pli1.325, ms20Ap1_4632, msdiv330"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc28, ms20Ap1_4633, msdiv331"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc29, ms20Ap1_4634, msdiv332"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc30, ms20Ap1_4635"><i>Itthaṃ sudaṃ āyasmā sabbakittiko thero imā gāthāyo abhāsitthāti.</i></a></p>
<p class="endsutta"><a data-ref="sc31, ms20Ap1_4636"><i>Sabbakittikattherassāpadānaṃ tatiyaṃ.</i></a></p>
</article>
</section>
</div>
</body>
</html>
