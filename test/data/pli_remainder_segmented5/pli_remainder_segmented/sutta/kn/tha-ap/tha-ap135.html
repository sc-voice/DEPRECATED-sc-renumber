<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap135">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a data-var="3 Candanapūjanakattheraapadāna → candanapūjakattherāpadānaṃ (bj, sya1ed, sya2ed, pts-vp-pli1)"><i>3 Candanapūjanakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2202, msdiv17"><i>“Candabhāgānadītīre,</i></a><br>
<a><i>ahosiṃ kinnaro tadā;</i></a><br>
<a><i>Pupphabhakkho cahaṃ āsiṃ,</i></a><br>
<a data-var="pupphānivasano tathā → pupphanivasano tathā (bj); pupphavivasano ca'haṃ (si); pupphānaṃ vasano ahaṃ (sya1ed, sya2ed); pupphānaṃ vasano cahaṃ (pts-vp-pli1)"><i>pupphānivasano tathā.</i></a></p>
<p><a data-ref="sc2, ms20Ap1_2203, msdiv18"><i>Atthadassī tu bhagavā,</i></a><br>
<a><i>lokajeṭṭho narāsabho;</i></a><br>
<a><i>Vipinaggena niyyāsi,</i></a><br>
<a><i>haṃsarājāva ambare.</i></a></p>
<p><a data-ref="sc3, ms20Ap1_2204, msdiv19"><i>Namo te purisājañña,</i></a><br>
<a><i>cittaṃ te suvisodhitaṃ;</i></a><br>
<a><i>Pasannamukhavaṇṇosi,</i></a><br>
<a><i>vippasannamukhindriyo.</i></a></p>
<p><a data-ref="sc4, ms20Ap1_2205, msdiv20"><i>Orohitvāna ākāsā,</i></a><br>
<a><i>bhūripañño sumedhaso;</i></a><br>
<a><i>Saṅghāṭiṃ pattharitvāna,</i></a><br>
<a><i>pallaṅkena upāvisi.</i></a></p>
<p><a data-ref="sc5, ms20Ap1_2206, msdiv21"><i>Vilīnaṃ candanādāya,</i></a><br>
<a><i>agamāsiṃ jinantikaṃ;</i></a><br>
<a><i>Pasannacitto sumano,</i></a><br>
<a><i>buddhassa abhiropayiṃ.</i></a></p>
<p><a data-ref="sc6, ms20Ap1_2207, msdiv22"><i>Abhivādetvāna sambuddhaṃ,</i></a><br>
<a><i>lokajeṭṭhaṃ narāsabhaṃ;</i></a><br>
<a><i>Pāmojjaṃ janayitvāna,</i></a><br>
<a><i>pakkāmiṃ uttarāmukho.</i></a></p>
<p><a data-ref="sc7, ms20Ap1_2208, msdiv23"><i>Aṭṭhārase kappasate,</i></a><br>
<a><i>candanaṃ yaṃ apūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc8, ms20Ap1_2209, msdiv24"><i>Catuddase kappasate,</i></a><br>
<a><i>ito āsiṃsu te tayo;</i></a><br>
<a data-var="Rohaṇī nāma → rohitā nāma (bj); rohiṇī nāma (sya1ed, sya2ed, pts-vp-pli1)"><i>Rohaṇī nāma nāmena,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_2210, msdiv25"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="candanapūjanako → candanapūjako (bj, sya1ed, sya2ed, pts-vp-pli1)" data-ref="sc10, ms20Ap1_2211"><i>Itthaṃ sudaṃ āyasmā candanapūjanako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_2212"><i>Candanapūjanakattherassāpadānaṃ tatiyaṃ.</i></a><br>
<a><i>Aṭṭhamabhāṇavāraṃ.</i></a></p>
</article>
</section>
</div>
</body>
</html>
