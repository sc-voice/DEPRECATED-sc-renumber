<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap55">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>3. Sayanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1399, msdiv20"><i>“Padumuttarabuddhassa,</i></a><br>
<a><i>sabbalokānukampino;</i></a><br>
<a><i>Sayanaṃ tassa pādāsiṃ,</i></a><br>
<a><i>vippasannena cetasā.</i></a></p>
<p><a data-ref="sc2, ms20Ap1_1400, msdiv21"><i>Tena sayanadānena,</i></a><br>
<a><i>sukhette bījasampadā;</i></a><br>
<a><i>Bhogā nibbattare tassa,</i></a><br>
<a><i>sayanassa idaṃ phalaṃ.</i></a></p>
<p><a data-ref="sc3, ms20Ap1_1401, msdiv22"><i>Ākāse seyyaṃ kappemi,</i></a><br>
<a><i>dhāremi pathaviṃ imaṃ;</i></a><br>
<a><i>Pāṇesu me issariyaṃ,</i></a><br>
<a><i>sayanassa idaṃ phalaṃ.</i></a></p>
<p><a data-ref="sc4, ms20Ap1_1402, msdiv23"><i>Pañcakappasahassamhi,</i></a><br>
<a data-var="mahātejā → mahāvarā (bj); mahāvīrā (pts-vp-pli1)"><i>aṭṭha āsuṃ mahātejā;</i></a><br>
<a><i>Catuttiṃse kappasate,</i></a><br>
<a><i>caturo ca mahabbalā.</i></a></p>
<p><a data-ref="sc5, ms20Ap1_1403, msdiv24"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1404"><i>Itthaṃ sudaṃ āyasmā sayanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1405"><i>Sayanadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
