<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap384">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Avaṭaphalavagga</i></a></p>
<h1><a><i>2. Labujadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4185, msdiv7"><i>“Nagare bandhumatiyā,</i></a><br>
<a><i>āsiṃ ārāmiko tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>gacchantaṃ anilañjase.</i></a></p>
<p><a data-ref="sc2, ms20Ap1_4186, msdiv8"><i>Labujassa phalaṃ gayha,</i></a><br>
<a><i>buddhaseṭṭhassadāsahaṃ;</i></a><br>
<a><i>Ākāse ṭhitako santo,</i></a><br>
<a><i>paṭigaṇhi mahāyaso.</i></a></p>
<p><a data-ref="sc3, ms20Ap1_4187, msdiv9"><i>Vittisañjananaṃ mayhaṃ,</i></a><br>
<a><i>diṭṭhadhammasukhāvahaṃ;</i></a><br>
<a><i>Phalaṃ buddhassa datvāna,</i></a><br>
<a><i>vippasannena cetasā.</i></a></p>
<p><a data-ref="sc4, ms20Ap1_4188, msdiv10"><i>Adhigacchiṃ tadā pītiṃ,</i></a><br>
<a><i>vipulañca sukhuttamaṃ;</i></a><br>
<a><i>Uppajjateva ratanaṃ,</i></a><br>
<a><i>nibbattassa tahiṃ tahiṃ.</i></a></p>
<p><a data-ref="sc5, ms20Ap1_4189, msdiv11"><i>Ekanavutito kappe,</i></a><br>
<a><i>yaṃ phalamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc6, ms20Ap1_4190, msdiv12"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc7, ms20Ap1_4191, msdiv13"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc8, ms20Ap1_4192, msdiv14"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_4193"><i>Itthaṃ sudaṃ āyasmā labujadāyako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_4194"><i>Labujadāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
