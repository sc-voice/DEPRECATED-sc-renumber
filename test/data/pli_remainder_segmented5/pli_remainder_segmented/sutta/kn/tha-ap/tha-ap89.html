<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap89">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>7. Phaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1736, msdiv39"><i>“Pabbate himavantamhi,</i></a><br>
<a><i>kharājinadharo ahaṃ;</i></a><br>
<a><i>Phussaṃ jinavaraṃ disvā,</i></a><br>
<a><i>phalahattho phalaṃ adaṃ.</i></a></p>
<p><a data-ref="sc2, ms20Ap1_1737, msdiv40"><i>Yamahaṃ phalamadāsiṃ,</i></a><br>
<a><i>vippasannena cetasā;</i></a><br>
<a><i>Bhave nibbattamānamhi,</i></a><br>
<a><i>phalaṃ nibbattate mama.</i></a></p>
<p><a data-ref="sc3, ms20Ap1_1738, msdiv41"><i>Dvenavute ito kappe,</i></a><br>
<a><i>yaṃ phalaṃ adadiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_1739, msdiv42"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_1740"><i>Itthaṃ sudaṃ āyasmā phaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_1741"><i>Phaladāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
