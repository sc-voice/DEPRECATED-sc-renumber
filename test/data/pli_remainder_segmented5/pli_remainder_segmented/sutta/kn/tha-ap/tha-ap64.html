<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap64">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a data-var="2 Avopupphiyattheraapadāna → āpopupphiyattherāpadānaṃ (sya1ed, sya2ed); āvopupphiyattherāpadānaṃ (pts-vp-pli1)"><i>2 Avopupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1499, msdiv7"><i>“Vihārā abhinikkhamma,</i></a><br>
<a data-var="abbhuṭṭhāsi ca → abbhuṭṭhahiya (bj, csp1ed)"><i>abbhuṭṭhāsi ca caṅkame;</i></a><br>
<a><i>Catusaccaṃ pakāsanto,</i></a><br>
<a data-var="desento → deseti (bj, csp1ed)"><i>desento amataṃ padaṃ.</i></a></p>
<p><a data-ref="sc2, ms20Ap1_1500, msdiv8"><i>Sikhissa giramaññāya,</i></a><br>
<a><i>buddhaseṭṭhassa tādino;</i></a><br>
<a><i>Nānāpupphaṃ gahetvāna,</i></a><br>
<a><i>ākāsamhi samokiriṃ.</i></a></p>
<p><a data-ref="sc3, ms20Ap1_1501, msdiv9"><i>Tena kammena dvipadinda,</i></a><br>
<a><i>lokajeṭṭha narāsabha;</i></a><br>
<a><i>Pattomhi acalaṃ ṭhānaṃ,</i></a><br>
<a><i>hitvā jayaparājayaṃ.</i></a></p>
<p><a data-ref="sc4, ms20Ap1_1502, msdiv10"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>pupphapūjāyidaṃ phalaṃ.</i></a></p>
<p><a data-ref="sc5, ms20Ap1_1503, msdiv11"><i>Ito vīsatikappamhi,</i></a><br>
<a><i>sumedho nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_1504, msdiv12"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="avopupphiyo → āpopupphiyo (sya1ed, sya2ed); āvopupphiyo (pts-vp-pli1)" data-ref="sc7, ms20Ap1_1505"><i>Itthaṃ sudaṃ āyasmā avopupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1506"><i>Avopupphiyattherassāpadānaṃ dutiyaṃ.</i></a></p>
</article>
</section>
</div>
</body>
</html>
