<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap180">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kumudavagga</i></a></p>
<h1><a><i>8. Maṇipūjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.190, ms20Ap1_2557, msdiv34"><i>“Orena himavantassa,</i></a><br>
<a><i>nadikā sampavattatha;</i></a><br>
<a><i>Tassā cānupakhettamhi,</i></a><br>
<a><i>sayambhū vasate tadā.</i></a></p>
<p><a data-ref="sc2, ms20Ap1_2558, msdiv35"><i>Maṇiṃ paggayha pallaṅkaṃ,</i></a><br>
<a><i>sādhucittaṃ manoramaṃ;</i></a><br>
<a><i>Pasannacitto sumano,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_2559, msdiv36"><i>Catunnavutito kappe,</i></a><br>
<a><i>yaṃ maṇiṃ abhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2560, msdiv37"><i>Ito ca dvādase kappe,</i></a><br>
<a><i>sataraṃsīsanāmakā;</i></a><br>
<a><i>Aṭṭha te āsuṃ rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2561, msdiv38"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2562"><i>Itthaṃ sudaṃ āyasmā maṇipūjako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2563"><i>Maṇipūjakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
