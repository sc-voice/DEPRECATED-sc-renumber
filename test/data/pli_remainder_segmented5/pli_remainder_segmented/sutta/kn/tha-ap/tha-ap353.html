<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap353">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Saddasaññakavagga</i></a></p>
<h1><a><i>1. Saddasaññakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.282, ms20Ap1_3970, msdiv1"><i>“Migaluddo pure āsiṃ,</i></a><br>
<a><i>araññe kānane ahaṃ;</i></a><br>
<a><i>Tatthaddasāsiṃ sambuddhaṃ,</i></a><br>
<a><i>devasaṅghapurakkhataṃ.</i></a></p>
<p><a data-ref="sc2, ms20Ap1_3971, msdiv2"><i>Catusaccaṃ pakāsentaṃ,</i></a><br>
<a><i>uddharantaṃ mahājanaṃ;</i></a><br>
<a><i>Assosiṃ madhuraṃ vācaṃ,</i></a><br>
<a data-var="karavīkarudopamaṃ → … rutopamaṃ (bj); karavikarudopamaṃ (sya1ed, sya2ed)"><i>karavīkarudopamaṃ.</i></a></p>
<p><a data-ref="sc3, ms20Ap1_3972, msdiv3"><i>Brahmasarassa munino,</i></a><br>
<a><i>sikhino lokabandhuno;</i></a><br>
<a><i>Ghose cittaṃ pasādetvā,</i></a><br>
<a><i>pattomhi āsavakkhayaṃ.</i></a></p>
<p><a data-ref="sc4, ms20Ap1_3973, msdiv4"><i>Ekattiṃse ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pasādassa idaṃ phalaṃ.</i></a></p>
<p><a data-ref="sc5, ms20Ap1_3974, msdiv5"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3975"><i>Itthaṃ sudaṃ āyasmā saddasaññako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3976"><i>Saddasaññakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
