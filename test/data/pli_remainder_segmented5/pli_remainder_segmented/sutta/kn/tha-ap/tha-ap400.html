<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap400">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Pilindavacchavagga</i></a></p>
<h1><a data-var="8 Saḷalamaṇḍapiyattheraapadāna → salalamaṇḍapiyattherāpadānaṃ (bj); salaḷamaṇḍapiyattherāpadānaṃ (sya1ed, sya2ed, pts-vp-pli1)"><i>8 Saḷalamaṇḍapiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.333, ms20Ap1_4761, msdiv449"><i>“Nibbute kakusandhamhi,</i></a><br>
<a><i>brāhmaṇamhi vusīmati;</i></a><br>
<a><i>Gahetvā saḷalaṃ mālaṃ,</i></a><br>
<a><i>maṇḍapaṃ kārayiṃ ahaṃ.</i></a></p>
<p><a data-ref="sc2, ms20Ap1_4762, msdiv450"><i>Tāvatiṃsagato santo,</i></a><br>
<a><i>labhāmi byamhamuttamaṃ;</i></a><br>
<a><i>Aññe devetirocāmi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc3, ms20Ap1_4763, msdiv451"><i>Divā vā yadi vā rattiṃ,</i></a><br>
<a><i>caṅkamanto ṭhito cahaṃ;</i></a><br>
<a><i>Channo saḷalapupphehi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc4, ms20Ap1_4764, msdiv452"><i>Imasmiṃyeva kappamhi,</i></a><br>
<a><i>yaṃ buddhamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_4765, msdiv453"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_4766, msdiv454"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_4767, msdiv455"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_4768"><i>Itthaṃ sudaṃ āyasmā saḷalamaṇḍapiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_4769"><i>Saḷalamaṇḍapiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
