<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap148">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a data-var="6 Anulepadāyakattheraapadāna → anulomadāyakattherāpadānaṃ (sya1ed, sya2ed, pts-vp-pli1)"><i>6 Anulepadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.173, ms20Ap1_2313, msdiv26"><i>“Anomadassīmunino,</i></a><br>
<a><i>bodhivedimakāsahaṃ;</i></a><br>
<a><i>Sudhāya piṇḍaṃ datvāna,</i></a><br>
<a><i>pāṇikammaṃ akāsahaṃ.</i></a></p>
<p><a data-ref="sc2, ms20Ap1_2314, msdiv27"><i>Disvā taṃ sukataṃ kammaṃ,</i></a><br>
<a><i>anomadassī naruttamo;</i></a><br>
<a><i>Bhikkhusaṃghe ṭhito satthā,</i></a><br>
<a><i>imaṃ gāthaṃ abhāsatha.</i></a></p>
<p><a data-ref="sc3, ms20Ap1_2315, msdiv28"><i>‘Iminā sudhakammena,</i></a><br>
<a><i>cetanāpaṇidhīhi ca;</i></a><br>
<a><i>Sampattiṃ anubhotvāna,</i></a><br>
<a><i>dukkhassantaṃ karissati’.</i></a></p>
<p><a data-ref="sc4, ms20Ap1_2316, msdiv29"><i>Pasannamukhavaṇṇomhi,</i></a><br>
<a><i>ekaggo susamāhito;</i></a><br>
<a><i>Dhāremi antimaṃ dehaṃ,</i></a><br>
<a><i>sammāsambuddhasāsane.</i></a></p>
<p><a data-ref="sc5, ms20Ap1_2317, msdiv30"><i>Ito kappasate āsiṃ,</i></a><br>
<a data-var="paripuṇṇe anūnake → paripuṇṇo anūnako (sya1ed, sya2ed)"><i>paripuṇṇe anūnake;</i></a><br>
<a><i>Rājā sabbaghano nāma,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2318, msdiv31"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="anulepadāyako → anulomadāyako (sya1ed, sya2ed, pts-vp-pli1)" data-ref="sc7, ms20Ap1_2319"><i>Itthaṃ sudaṃ āyasmā anulepadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2320"><i>Anulepadāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
