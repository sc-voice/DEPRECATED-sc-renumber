<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap136">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a data-var="4 Pupphacchadaniyattheraapadāna → pupphachadaniyattherāpadānaṃ (bj, sya1ed, sya2ed); pupphachadanīyattherāpadānaṃ (pts-vp-pli1)"><i>4 Pupphacchadaniyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.166, ms20Ap1_2213, msdiv26"><i>“Sunando nāma nāmena,</i></a><br>
<a><i>brāhmaṇo mantapāragū;</i></a><br>
<a><i>Ajjhāyako yācayogo,</i></a><br>
<a><i>vājapeyyaṃ ayājayi.</i></a></p>
<p><a data-ref="sc2, ms20Ap1_2214, msdiv27"><i>Padumuttaro lokavidū,</i></a><br>
<a><i>aggo kāruṇiko isi;</i></a><br>
<a><i>Janataṃ anukampanto,</i></a><br>
<a><i>ambare caṅkamī tadā.</i></a></p>
<p><a data-ref="sc3, ms20Ap1_2215, msdiv28"><i>Caṅkamitvāna sambuddho,</i></a><br>
<a><i>sabbaññū lokanāyako;</i></a><br>
<a><i>Mettāya aphari satte,</i></a><br>
<a data-var="appamāṇe → appamāṇaṃ (bj, sya1ed, sya2ed, pts-vp-pli1)"><i>appamāṇe nirūpadhi.</i></a></p>
<p><a data-ref="sc4, ms20Ap1_2216, msdiv29"><i>Vaṇṭe chetvāna pupphāni,</i></a><br>
<a><i>brāhmaṇo mantapāragū;</i></a><br>
<a><i>Sabbe sisse samānetvā,</i></a><br>
<a><i>ākāse ukkhipāpayi.</i></a></p>
<p><a data-ref="sc5, ms20Ap1_2217, msdiv30"><i>Yāvatā nagaraṃ āsi,</i></a><br>
<a><i>pupphānaṃ chadanaṃ tadā;</i></a><br>
<a><i>Buddhassa ānubhāvena,</i></a><br>
<a><i>sattāhaṃ na vigacchatha.</i></a></p>
<p><a data-ref="sc6, ms20Ap1_2218, msdiv31"><i>Teneva sukkamūlena,</i></a><br>
<a><i>anubhotvāna sampadā;</i></a><br>
<a><i>Sabbāsave pariññāya,</i></a><br>
<a><i>tiṇṇo loke visattikaṃ.</i></a></p>
<p><a data-ref="sc7, ms20Ap1_2219, msdiv32"><i>Ekārase kappasate,</i></a><br>
<a><i>pañcatiṃsāsu khattiyā;</i></a><br>
<a><i>Ambaraṃsasanāmā te,</i></a><br>
<a><i>cakkavattī mahabbalā.</i></a></p>
<p><a data-ref="sc8, ms20Ap1_2220, msdiv33"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="pupphacchadaniyo → pupphachadaniyo (bj, sya1ed, sya2ed); pupphachadanīyo (pts-vp-pli1)" data-ref="sc9, ms20Ap1_2221"><i>Itthaṃ sudaṃ āyasmā pupphacchadaniyo thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_2222"><i>Pupphacchadaniyattherassāpadānaṃ catutthaṃ.</i></a></p>
</article>
</section>
</div>
</body>
</html>
