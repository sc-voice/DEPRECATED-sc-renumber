<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap80">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Nāgasamālavagga</i></a></p>
<h1><a><i>8. Pāṭalipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1638, msdiv36"><i>“Suvaṇṇavaṇṇaṃ sambuddhaṃ,</i></a><br>
<a><i>Gacchantaṃ antarāpaṇe;</i></a><br>
<a><i>Kañcanagghiyasaṅkāsaṃ,</i></a><br>
<a><i>Bāttiṃsavaralakkhaṇaṃ.</i></a></p>
<p><a data-ref="sc2, ms20Ap1_1639, msdiv37"><i>Seṭṭhiputto tadā āsiṃ,</i></a><br>
<a><i>sukhumālo sukhedhito;</i></a><br>
<a><i>Ucchaṅge pāṭalipupphaṃ,</i></a><br>
<a data-var="katvāna → katvā taṃ (bj, sya1ed, sya2ed, pts-vp-pli1)"><i>katvāna abhisaṃhariṃ.</i></a></p>
<p><a data-ref="sc3, pts-vp-pli1.123, ms20Ap1_1640, msdiv38"><i>Haṭṭho haṭṭhena cittena,</i></a><br>
<a><i>pupphehi abhipūjayiṃ;</i></a><br>
<a><i>Tissaṃ lokaviduṃ nāthaṃ,</i></a><br>
<a><i>naradevaṃ namassahaṃ.</i></a></p>
<p><a data-ref="sc4, ms20Ap1_1641, msdiv39"><i>Dvenavute ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pupphapūjāyidaṃ phalaṃ.</i></a></p>
<p><a data-ref="sc5, ms20Ap1_1642, msdiv40"><i>Ito tesaṭṭhikappamhi,</i></a><br>
<a><i>abhisammatanāmako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_1643, msdiv41"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1644"><i>Itthaṃ sudaṃ āyasmā pāṭalipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1645"><i>Pāṭalipupphiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
