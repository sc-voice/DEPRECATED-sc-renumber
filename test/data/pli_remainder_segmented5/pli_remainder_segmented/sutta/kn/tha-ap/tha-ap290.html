<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap290">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Paṇṇadāyakavagga</i></a></p>
<h1><a><i>8. Sattāhapabbajitattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.242, ms20Ap1_3333, msdiv33"><i>“Vipassissa bhagavato,</i></a><br>
<a><i>saṃgho sakkatamānito;</i></a><br>
<a><i>Byasanaṃ me anuppattaṃ,</i></a><br>
<a><i>ñātibhedo pure ahu.</i></a></p>
<p><a data-ref="sc2, ms20Ap1_3334, msdiv34"><i>Pabbajjaṃ upagantvāna,</i></a><br>
<a><i>byasanupasamāyahaṃ;</i></a><br>
<a><i>Sattāhābhirato tattha,</i></a><br>
<a><i>satthusāsanakamyatā.</i></a></p>
<p><a data-ref="sc3, ms20Ap1_3335, msdiv35"><i>Ekanavutito kappe,</i></a><br>
<a><i>yamahaṃ pabbajiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pabbajjāya idaṃ phalaṃ.</i></a></p>
<p><a data-ref="sc4, ms20Ap1_3336, msdiv36"><i>Sattasaṭṭhimhito kappe,</i></a><br>
<a><i>satta āsuṃ mahīpatī;</i></a><br>
<a><i>Sunikkhamāti ñāyanti,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_3337, msdiv37"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3338"><i>Itthaṃ sudaṃ āyasmā sattāhapabbajito thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3339"><i>Sattāhapabbajitattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
