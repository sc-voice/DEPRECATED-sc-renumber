<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap99">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a><i>7. Madhupiṇḍikattheraapadāna</i></a></h1>
</div>
<blockquote class="gatha">
<p><a data-var="Vipine → vivane (sya1ed, sya2ed, pts-vp-pli1)" data-ref="sc1, ms20Ap1_1813, msdiv37"><i>“Vipine kānane disvā,</i></a><br>
<a><i>appasadde nirākule;</i></a><br>
<a><i>Siddhatthaṃ isinaṃ seṭṭhaṃ,</i></a><br>
<a><i>āhutīnaṃ paṭiggahaṃ.</i></a></p>
<p><a data-var="Nibbutattaṃ → nibbutitaṃ (sya1ed, sya2ed); nibbutaggaṃ (mr)" data-ref="sc2, ms20Ap1_1814, msdiv38"><i>Nibbutattaṃ mahānāgaṃ,</i></a><br>
<a><i>nisabhājāniyaṃ yathā;</i></a><br>
<a><i>Osadhiṃva virocantaṃ,</i></a><br>
<a><i>devasaṅghanamassitaṃ.</i></a></p>
<p><a data-var="mamāhu tāvade → vitti me pahutā āsi (bj); vitti me pāhunā tāva (si, sya1ed, sya2ed); vitti me bahukā tāva (pts-vp-pli1)" data-ref="sc3, ms20Ap1_1815, msdiv39"><i>Vitti mamāhu tāvade,</i></a><br>
<a><i>ñāṇaṃ uppajji tāvade;</i></a><br>
<a><i>Vuṭṭhitassa samādhimhā,</i></a><br>
<a><i>madhuṃ datvāna satthuno.</i></a></p>
<p><a data-ref="sc4, pts-vp-pli1.137, ms20Ap1_1816, msdiv40"><i>Vanditvā satthuno pāde,</i></a><br>
<a><i>pakkāmiṃ pācināmukho;</i></a><br>
<a><i>Catuttiṃsamhi kappamhi,</i></a><br>
<a><i>rājā āsiṃ sudassano.</i></a></p>
<p><a data-ref="sc5, ms20Ap1_1817, msdiv41"><i>Madhu bhisehi savati,</i></a><br>
<a><i>bhojanamhi ca tāvade;</i></a><br>
<a><i>Madhuvassaṃ pavassittha,</i></a><br>
<a><i>pubbakammassidaṃ phalaṃ.</i></a></p>
<p><a data-ref="sc6, ms20Ap1_1818, msdiv42"><i>Catunnavutito kappe,</i></a><br>
<a><i>yaṃ madhuṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>madhudānassidaṃ phalaṃ.</i></a></p>
<p><a data-ref="sc7, ms20Ap1_1819, msdiv43"><i>Catuttiṃse ito kappe,</i></a><br>
<a><i>cattāro te sudassanā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc8, ms20Ap1_1820, msdiv44"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_1821"><i>Itthaṃ sudaṃ āyasmā madhupiṇḍiko thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_1822"><i>Madhupiṇḍikattherassāpadānaṃ sattamaṃ.</i></a></p>
</article>
</section>
</div>
</body>
</html>
