<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap147">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a data-var="5 Umāpupphiyattheraapadāna → ummāpupphiyattherāpadānaṃ (bj, sya1ed, sya2ed, pts-vp-pli1)"><i>5 Umāpupphiyattheraapadāna</i></a></h1>
</div>
<blockquote class="gatha">
<p><a data-var="lokamahite → lokanāthamhi (bj)" data-ref="sc1, ms20Ap1_2306, msdiv21"><i>“Nibbute lokamahite,</i></a><br>
<a><i>āhutīnaṃ paṭiggahe;</i></a><br>
<a><i>Siddhatthamhi bhagavati,</i></a><br>
<a><i>mahāthūpamaho ahu.</i></a></p>
<p><a data-ref="sc2, ms20Ap1_2307, msdiv22"><i>Mahe pavattamānamhi,</i></a><br>
<a><i>siddhatthassa mahesino;</i></a><br>
<a data-var="Umāpupphaṃ → ummāpupphaṃ (sabbattha)"><i>Umāpupphaṃ gahetvāna,</i></a><br>
<a><i>thūpamhi abhiropayiṃ.</i></a></p>
<p><a data-ref="sc3, ms20Ap1_2308, msdiv23"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="thūpapūjāyidaṃ → pupphapūjāyidaṃ (sya1ed, sya2ed); buddhapūjāyidaṃ (mr)"><i>thūpapūjāyidaṃ phalaṃ.</i></a></p>
<p><a data-ref="sc4, ms20Ap1_2309, msdiv24"><i>Ito ca navame kappe,</i></a><br>
<a><i>somadevasanāmakā;</i></a><br>
<a><i>Pañcāsītisu rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2310, msdiv25"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="umāpupphiyo → ummāpupphiyo (bj, sya1ed, sya2ed, pts-vp-pli1)" data-ref="sc6, ms20Ap1_2311"><i>Itthaṃ sudaṃ āyasmā umāpupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2312"><i>Umāpupphiyattherassāpadānaṃ pañcamaṃ.</i></a></p>
</article>
</section>
</div>
</body>
</html>
