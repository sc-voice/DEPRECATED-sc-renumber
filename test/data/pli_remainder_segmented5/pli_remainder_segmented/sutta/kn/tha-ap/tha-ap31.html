<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap31">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Subhūtivagga</i></a></p>
<h1><a><i>9. Ekañjalikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1055, msdiv180"><i>“Suvaṇṇavaṇṇaṃ sambuddhaṃ,</i></a><br>
<a><i>Gacchantaṃ antarāpaṇe;</i></a><br>
<a><i>Vipassiṃ satthavāhaggaṃ,</i></a><br>
<a><i>Naravaraṃ vināyakaṃ.</i></a></p>
<p><a data-ref="sc2, ms20Ap1_1056, msdiv181"><i>Adantadamanaṃ tādiṃ,</i></a><br>
<a><i>mahāvādiṃ mahāmatiṃ;</i></a><br>
<a><i>Disvā pasanno sumano,</i></a><br>
<a><i>ekañjalimakāsahaṃ.</i></a></p>
<p><a data-ref="sc3, ms20Ap1_1057, msdiv182"><i>Ekanavutito kappe,</i></a><br>
<a data-var="yamañjaliṃ kariṃ → yaṃ añjalimakariṃ (sya1ed, sya2ed); añjalimakariṃ (mr)"><i>yamañjaliṃ kariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>añjalissa idaṃ phalaṃ.</i></a></p>
<p><a data-ref="sc4, ms20Ap1_1058, msdiv183"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_1059"><i>Itthaṃ sudaṃ āyasmā ekañjaliko thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_1060"><i>Ekañjalikattherassāpadānaṃ navamaṃ.</i></a></p>
</article>
</section>
</div>
</body>
</html>
