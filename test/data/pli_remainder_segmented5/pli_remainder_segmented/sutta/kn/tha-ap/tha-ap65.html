<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap65">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>3. Paccāgamaniyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.113, ms20Ap1_1507, msdiv13"><i>“Sindhuyā nadiyā tīre,</i></a><br>
<a><i>cakkavāko ahaṃ tadā;</i></a><br>
<a><i>Suddhasevālabhakkhohaṃ,</i></a><br>
<a><i>pāpesu ca susaññato.</i></a></p>
<p><a data-ref="sc2, ms20Ap1_1508, msdiv14"><i>Addasaṃ virajaṃ buddhaṃ,</i></a><br>
<a><i>gacchantaṃ anilañjase;</i></a><br>
<a><i>Tuṇḍena sālaṃ paggayha,</i></a><br>
<a><i>vipassissābhiropayiṃ.</i></a></p>
<p><a data-ref="sc3, ms20Ap1_1509, msdiv15"><i>Yassa saddhā tathāgate,</i></a><br>
<a><i>acalā supatiṭṭhitā;</i></a><br>
<a><i>Tena cittappasādena,</i></a><br>
<a><i>duggatiṃ so na gacchati.</i></a></p>
<p><a data-ref="sc4, ms20Ap1_1510, msdiv16"><i>Svāgataṃ vata me āsi,</i></a><br>
<a><i>buddhaseṭṭhassa santike;</i></a><br>
<a><i>Vihaṅgamena santena,</i></a><br>
<a><i>subījaṃ ropitaṃ mayā.</i></a></p>
<p><a data-ref="sc5, ms20Ap1_1511, msdiv17"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="buddhapūjāyidaṃ → pupphapūjāyidaṃ (bj)"><i>buddhapūjāyidaṃ phalaṃ.</i></a></p>
<p><a data-ref="sc6, ms20Ap1_1512, msdiv18"><i>Sucārudassanā nāma,</i></a><br>
<a><i>aṭṭhete ekanāmakā;</i></a><br>
<a><i>Kappe sattarase āsuṃ,</i></a><br>
<a><i>cakkavattī mahabbalā.</i></a></p>
<p><a data-ref="sc7, ms20Ap1_1513, msdiv19"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1514"><i>Itthaṃ sudaṃ āyasmā paccāgamaniyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1515"><i>Paccāgamaniyattherassāpadānaṃ tatiyaṃ.</i></a></p>
</article>
</section>
</div>
</body>
</html>
