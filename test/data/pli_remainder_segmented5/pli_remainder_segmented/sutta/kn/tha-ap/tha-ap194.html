<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap194">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a data-var="2 Tiṇasanthārakattheraapadāna → tiṇasantharadāyakattherāpadānaṃ (bj, pts-vp-pli1); tiṇasanthāradāyakattherāpadānaṃ (sya1ed, sya2ed)"><i>2 Tiṇasanthārakattheraapadāna</i></a></h1>
</div>
<blockquote class="gatha">
<p><a data-var="Yaṃ dāyavāsiko → yadā vanavāsiko (sya1ed, sya2ed); yadā vanavāsī (csp1ed)" data-ref="sc1, pts-vp-pli1.198, ms20Ap1_2673, msdiv6"><i>“Yaṃ dāyavāsiko isi,</i></a><br>
<a><i>tiṇaṃ lāyati satthuno;</i></a><br>
<a data-var="padakkhiṇāvaṭṭā → padakkhiṇāvattā (bj, sya1ed, sya2ed, pts-vp-pli1)"><i>Sabbe padakkhiṇāvaṭṭā,</i></a><br>
<a data-var="pathabyā → puthavyā (bj); paṭhabyā (sya1ed, sya2ed); puṭhavyā (pts-vp-pli1)"><i>pathabyā nipatiṃsu te.</i></a></p>
<p><a data-ref="sc2, ms20Ap1_2674, msdiv7"><i>Tamahaṃ tiṇamādāya,</i></a><br>
<a><i>santhariṃ dharaṇuttame;</i></a><br>
<a><i>Tīṇeva tālapattāni,</i></a><br>
<a><i>āharitvānahaṃ tadā.</i></a></p>
<p><a data-ref="sc3, ms20Ap1_2675, msdiv8"><i>Tiṇena chadanaṃ katvā,</i></a><br>
<a><i>siddhatthassa adāsahaṃ;</i></a><br>
<a data-var="tassa → tattha (sya1ed, sya2ed, pts-vp-pli1)"><i>Sattāhaṃ dhārayuṃ tassa,</i></a><br>
<a><i>devamānusasatthuno.</i></a></p>
<p><a data-ref="sc4, ms20Ap1_2676, msdiv9"><i>Catunnavutito kappe,</i></a><br>
<a><i>yaṃ tiṇaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>tiṇadānassidaṃ phalaṃ.</i></a></p>
<p><a data-ref="sc5, ms20Ap1_2677, msdiv10"><i>Pañcasaṭṭhimhito kappe,</i></a><br>
<a><i>cattārosuṃ mahaddhanā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2678, msdiv11"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="tiṇasanthārako → tiṇasantharadāyako (bj, pts-vp-pli1); tiṇasanthāradāyako (sya1ed, sya2ed)" data-ref="sc7, ms20Ap1_2679"><i>Itthaṃ sudaṃ āyasmā tiṇasanthārako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2680"><i>Tiṇasanthārakattherassāpadānaṃ dutiyaṃ.</i></a></p>
</article>
</section>
</div>
</body>
</html>
