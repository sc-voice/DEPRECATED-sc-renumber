<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap417">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhaddālivagga</i></a></p>
<h1><a data-var="5 Nāgapallavattheraapadāna → nāgapallavakattherāpadānaṃ (bj, sya1ed, sya2ed, pts-vp-pli1)"><i>5 Nāgapallavattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5375, msdiv118"><i>“Nagare bandhumatiyā,</i></a><br>
<a><i>rājuyyāne vasāmahaṃ;</i></a><br>
<a><i>Mama assamasāmantā,</i></a><br>
<a><i>nisīdi lokanāyako.</i></a></p>
<p><a data-ref="sc2, ms20Ap1_5376, msdiv119"><i>Nāgapallavamādāya,</i></a><br>
<a><i>buddhassa abhiropayiṃ;</i></a><br>
<a><i>Pasannacitto sumano,</i></a><br>
<a><i>sugataṃ abhivādayiṃ.</i></a></p>
<p><a data-ref="sc3, ms20Ap1_5377, msdiv120"><i>Ekanavutito kappe,</i></a><br>
<a><i>yaṃ pallavamapūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_5378, msdiv121"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_5379, msdiv122"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_5380, msdiv123"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="nāgapallavo → nāgapallavako (bj, sya1ed, sya2ed, pts-vp-pli1)" data-ref="sc7, ms20Ap1_5381"><i>Itthaṃ sudaṃ āyasmā nāgapallavo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_5382"><i>Nāgapallavattherassāpadānaṃ pañcamaṃ.</i></a></p>
</article>
</section>
</div>
</body>
</html>
