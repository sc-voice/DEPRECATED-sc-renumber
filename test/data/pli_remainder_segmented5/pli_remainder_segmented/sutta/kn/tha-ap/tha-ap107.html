<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap107">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhikkhadāyivagga</i></a></p>
<h1><a><i>5. Muṭṭhipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1883, msdiv24"><i>“Sudassanoti nāmena,</i></a><br>
<a><i>mālākāro ahaṃ tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc2, ms20Ap1_1884, msdiv25"><i>Jātipupphaṃ gahetvāna,</i></a><br>
<a><i>pūjayiṃ padumuttaraṃ;</i></a><br>
<a><i>Visuddhacakkhu sumano,</i></a><br>
<a><i>dibbacakkhuṃ samajjhagaṃ.</i></a></p>
<p><a data-ref="sc3, ms20Ap1_1885, msdiv26"><i>Etissā pupphapūjāya,</i></a><br>
<a><i>cittassa paṇidhīhi ca;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc4, ms20Ap1_1886, msdiv27"><i>Soḷasāsiṃsu rājāno,</i></a><br>
<a><i>devuttarasanāmakā;</i></a><br>
<a><i>Chattiṃsamhi ito kappe,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_1887, msdiv28"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1888"><i>Itthaṃ sudaṃ āyasmā muṭṭhipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1889"><i>Muṭṭhipupphiyattherassāpadānaṃ pañcamaṃ.</i></a></p>
</article>
</section>
</div>
</body>
</html>
