<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap382">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bodhivandanavagga</i></a></p>
<h1><a><i>10. Kāsumāriphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.294, ms20Ap1_4166, msdiv53"><i>“Kaṇikāraṃva jotantaṃ,</i></a><br>
<a><i>nisinnaṃ pabbatantare;</i></a><br>
<a><i>Addasaṃ virajaṃ buddhaṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc2, ms20Ap1_4167, msdiv54"><i>Pasannacitto sumano,</i></a><br>
<a><i>sire katvāna añjaliṃ;</i></a><br>
<a><i>Kāsumāriphalaṃ gayha,</i></a><br>
<a><i>buddhaseṭṭhassadāsahaṃ.</i></a></p>
<p><a data-ref="sc3, ms20Ap1_4168, msdiv55"><i>Ekattiṃse ito kappe,</i></a><br>
<a><i>yaṃ phalamadadiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_4169, msdiv56"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_4170, msdiv57"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_4171, msdiv58"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (3271)</i></a></p>
</blockquote>
<p><a data-ref="sc7, ms20Ap1_4172"><i>Itthaṃ sudaṃ āyasmā kāsumāriphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_4173"><i>Kāsumāriphaladāyakattherassāpadānaṃ dasamaṃ.</i></a></p>
<p class="endsection"><a data-var="Bodhivandanavaggo → bodhivandakavaggo (bj, pts-vp-pli1)" data-ref="sc9, ms20Ap1_4174"><i>Bodhivandanavaggo aṭṭhatiṃsatimo.</i></a></p>
<p class="uddana-intro"><a data-ref="sc10, ms20Ap1_4175"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_4176"><i>Bodhi pāṭali uppalī,</i></a><br>
<a><i>paṭṭi ca sattapaṇṇiyo;</i></a><br>
<a><i>Gandhamuṭṭhi ca citako,</i></a><br>
<a><i>tālaṃ sumanadāmako;</i></a><br>
<a><i>Kāsumāriphalī ceva,</i></a><br>
<a><i>gāthā ekūnasaṭṭhikā.</i></a></p>
</blockquote>
</article>
</section>
</div>
</body>
</html>
