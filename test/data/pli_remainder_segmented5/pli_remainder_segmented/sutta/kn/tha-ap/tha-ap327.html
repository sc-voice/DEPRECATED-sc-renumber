<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap327">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Umāpupphiyavagga</i></a></p>
<h1><a><i>5. Nimittasaññakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.261, ms20Ap1_3621, msdiv28"><i>“Candabhāgānadītīre,</i></a><br>
<a><i>vasāmi assame ahaṃ;</i></a><br>
<a><i>Suvaṇṇamigamaddakkhiṃ,</i></a><br>
<a><i>carantaṃ vipine ahaṃ.</i></a></p>
<p><a data-ref="sc2, ms20Ap1_3622, msdiv29"><i>Mige cittaṃ pasādetvā,</i></a><br>
<a><i>lokajeṭṭhaṃ anussariṃ;</i></a><br>
<a><i>Tena cittappasādena,</i></a><br>
<a><i>aññe buddhe anussariṃ.</i></a></p>
<p><a data-ref="sc3, ms20Ap1_3623, msdiv30"><i>Abbhatītā ca ye buddhā,</i></a><br>
<a><i>vattamānā anāgatā;</i></a><br>
<a><i>Evamevaṃ virocanti,</i></a><br>
<a><i>migarājāva te tayo.</i></a></p>
<p><a data-ref="sc4, ms20Ap1_3624, msdiv31"><i>Catunnavutito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhasaññāyidaṃ phalaṃ.</i></a></p>
<p><a data-ref="sc5, ms20Ap1_3625, msdiv32"><i>Sattavīse ito kappe,</i></a><br>
<a><i>eko āsiṃ mahīpati;</i></a><br>
<a><i>Araññasattho nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_3626, msdiv33"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3627"><i>Itthaṃ sudaṃ āyasmā nimittasaññako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3628"><i>Nimittasaññakattherassāpadānaṃ pañcamaṃ.</i></a></p>
</article>
</section>
</div>
</body>
</html>
