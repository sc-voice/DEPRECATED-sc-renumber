<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap127">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sereyyavagga</i></a></p>
<h1><a><i>5. Sammukhāthavikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2102, msdiv41"><i>“Jāyamāne vipassimhi,</i></a><br>
<a><i>nimittaṃ byākariṃ ahaṃ;</i></a><br>
<a data-var="Nibbāpayiñca → nibbāpayañca (bj, sya1ed, sya2ed, pts-vp-pli1); nibbāpayanto (?)"><i>‘Nibbāpayiñca janataṃ,</i></a><br>
<a><i>buddho loke bhavissati.</i></a></p>
<p><a data-ref="sc2, ms20Ap1_2103, msdiv42"><i>Yasmiñca jāyamānasmiṃ,</i></a><br>
<a><i>dasasahassi kampati;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc3, ms20Ap1_2104, msdiv43"><i>Yasmiñca jāyamānasmiṃ,</i></a><br>
<a><i>āloko vipulo ahu;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc4, ms20Ap1_2105, msdiv44"><i>Yasmiñca jāyamānasmiṃ,</i></a><br>
<a data-var="sandayuṃ → sandisuṃ (bj, sya1ed, sya2ed, pts-vp-pli1)"><i>saritāyo na sandayuṃ;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc5, ms20Ap1_2106, msdiv45"><i>Yasmiñca jāyamānasmiṃ,</i></a><br>
<a><i>avīcaggi na pajjali;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc6, ms20Ap1_2107, msdiv46"><i>Yasmiñca jāyamānasmiṃ,</i></a><br>
<a><i>pakkhisaṅgho na sañcari;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc7, ms20Ap1_2108, msdiv47"><i>Yasmiñca jāyamānasmiṃ,</i></a><br>
<a><i>vātakkhandho na vāyati;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc8, ms20Ap1_2109, msdiv48"><i>Yasmiñca jāyamānasmiṃ,</i></a><br>
<a data-var="jotayuṃ → jotisuṃ (bj, sya1ed, sya2ed, pts-vp-pli1)"><i>sabbaratanāni jotayuṃ;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc9, ms20Ap1_2110, msdiv49"><i>Yasmiñca jāyamānasmiṃ,</i></a><br>
<a><i>sattāsuṃ padavikkamā;</i></a><br>
<a><i>So dāni bhagavā satthā,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc10, pts-vp-pli1.159, ms20Ap1_2111, msdiv50"><i>Jātamatto ca sambuddho,</i></a><br>
<a><i>disā sabbā vilokayi;</i></a><br>
<a><i>Vācāsabhimudīresi,</i></a><br>
<a><i>esā buddhāna dhammatā’.</i></a></p>
<p><a data-ref="sc11, ms20Ap1_2112, msdiv51"><i>Saṃvejayitvā janataṃ,</i></a><br>
<a><i>thavitvā lokanāyakaṃ;</i></a><br>
<a><i>Sambuddhaṃ abhivādetvā,</i></a><br>
<a><i>pakkāmiṃ pācināmukho.</i></a></p>
<p><a data-ref="sc12, ms20Ap1_2113, msdiv52"><i>Ekanavutito kappe,</i></a><br>
<a><i>yaṃ buddhamabhithomayiṃ;</i></a><br>
<a><i>Duggatiṃ nābhijānāmi,</i></a><br>
<a><i>thomanāya idaṃ phalaṃ.</i></a></p>
<p><a data-ref="sc13, ms20Ap1_2114, msdiv53"><i>Ito navutikappamhi,</i></a><br>
<a><i>sammukhāthavikavhayo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-var="Pathavīdundubhi nāma → paṭhavidundubhināma (bj, pts-vp-pli1); paṭhavīduddasi nāma (mr)" data-ref="sc14, ms20Ap1_2115, msdiv54"><i>Pathavīdundubhi nāma,</i></a><br>
<a><i>ekūnanavutimhito;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc15, ms20Ap1_2116, msdiv55"><i>Aṭṭhāsītimhito kappe,</i></a><br>
<a><i>obhāso nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc16, ms20Ap1_2117, msdiv56"><i>Sattāsītimhito kappe,</i></a><br>
<a><i>saritacchedanavhayo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc17, ms20Ap1_2118, msdiv57"><i>Agginibbāpano nāma,</i></a><br>
<a><i>kappānaṃ chaḷasītiyā;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc18, ms20Ap1_2119, msdiv58"><i>Gatipacchedano nāma,</i></a><br>
<a><i>kappānaṃ pañcasītiyā;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc19, ms20Ap1_2120, msdiv59"><i>Rājā vātasamo nāma,</i></a><br>
<a><i>kappānaṃ cullasītiyā;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc20, ms20Ap1_2121, msdiv60"><i>Ratanapajjalo nāma,</i></a><br>
<a><i>kappānaṃ teasītiyā;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc21, ms20Ap1_2122, msdiv61"><i>Padavikkamano nāma,</i></a><br>
<a><i>kappānaṃ dveasītiyā;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc22, ms20Ap1_2123, msdiv62"><i>Rājā vilokano nāma,</i></a><br>
<a><i>kappānaṃ ekasītiyā;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc23, ms20Ap1_2124, msdiv63"><i>Girasāroti nāmena,</i></a><br>
<a><i>kappesītimhi khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc24, ms20Ap1_2125, msdiv64"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc25, ms20Ap1_2126"><i>Itthaṃ sudaṃ āyasmā sammukhāthaviko thero imā gāthāyo abhāsitthāti.</i></a></p>
<p class="endsutta"><a data-ref="sc26, ms20Ap1_2127"><i>Sammukhāthavikattherassāpadānaṃ pañcamaṃ.</i></a></p>
</article>
</section>
</div>
</body>
</html>
