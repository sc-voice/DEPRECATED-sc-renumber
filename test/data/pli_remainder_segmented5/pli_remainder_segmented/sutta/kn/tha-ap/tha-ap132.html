<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap132">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sereyyavagga</i></a></p>
<h1><a><i>10. Padumapūjakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2168, msdiv97"><i>“Himavantassāvidūre,</i></a><br>
<a><i>gotamo nāma pabbato;</i></a><br>
<a><i>Nānārukkhehi sañchanno,</i></a><br>
<a><i>mahābhūtagaṇālayo.</i></a></p>
<p><a data-ref="sc2, ms20Ap1_2169, msdiv98"><i>Vemajjhamhi ca tassāsi,</i></a><br>
<a><i>assamo abhinimmito;</i></a><br>
<a><i>Purakkhato sasissehi,</i></a><br>
<a><i>vasāmi assame ahaṃ.</i></a></p>
<p><a data-ref="sc3, pts-vp-pli1.163, ms20Ap1_2170, msdiv99"><i>Āyantu me sissagaṇā,</i></a><br>
<a><i>padumaṃ āharantu me;</i></a><br>
<a><i>Buddhapūjaṃ karissāmi,</i></a><br>
<a><i>dvipadindassa tādino.</i></a></p>
<p><a data-ref="sc4, ms20Ap1_2171, msdiv100"><i>Evanti te paṭissutvā,</i></a><br>
<a><i>padumaṃ āhariṃsu me;</i></a><br>
<a><i>Tathā nimittaṃ katvāhaṃ,</i></a><br>
<a><i>buddhassa abhiropayiṃ.</i></a></p>
<p><a data-ref="sc5, ms20Ap1_2172, msdiv101"><i>Sisse tadā samānetvā,</i></a><br>
<a><i>sādhukaṃ anusāsahaṃ;</i></a><br>
<a><i>Mā kho tumhe pamajjittha,</i></a><br>
<a><i>appamādo sukhāvaho.</i></a></p>
<p><a data-ref="sc6, ms20Ap1_2173, msdiv102"><i>Evaṃ samanusāsitvā,</i></a><br>
<a><i>te sisse vacanakkhame;</i></a><br>
<a><i>Appamādaguṇe yutto,</i></a><br>
<a><i>tadā kālaṅkato ahaṃ.</i></a></p>
<p><a data-ref="sc7, ms20Ap1_2174, msdiv103"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc8, ms20Ap1_2175, msdiv104"><i>Ekapaññāsakappamhi,</i></a><br>
<a><i>rājā āsiṃ jaluttamo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc9, ms20Ap1_2176, msdiv105"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1863)</i></a></p>
</blockquote>
<p><a data-ref="sc10, ms20Ap1_2177"><i>Itthaṃ sudaṃ āyasmā padumapūjako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_2178"><i>Padumapūjakattherassāpadānaṃ dasamaṃ.</i></a></p>
<p class="endsection"><a data-ref="sc12, ms20Ap1_2179"><i>Sereyyavaggo terasamo.</i></a></p>
<p class="uddana-intro"><a data-ref="sc13, ms20Ap1_2180"><i>Tassuddānaṃ</i></a></p>
<blockquote class="uddanagatha">
<p><a data-ref="sc14, ms20Ap1_2181"><i>Sereyyako pupphathūpi,</i></a><br>
<a><i>pāyaso gandhathomako;</i></a><br>
<a><i>Āsani phalasaññī ca,</i></a><br>
<a><i>gaṇṭhipadumapupphiyo;</i></a><br>
<a><i>Pañcuttarasatā gāthā,</i></a><br>
<a><i>gaṇitā atthadassibhi.</i></a></p>
</blockquote>
</article>
</section>
</div>
</body>
</html>
