<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap519">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Phaladāyakavagga</i></a></p>
<h1><a><i>7. Kuṭajapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6739, msdiv37"><i>“Himavantassāvidūre,</i></a><br>
<a data-var="vasalo → cāvalo (bj, pts-vp-pli1); accalo (sya1ed, sya2ed)"><i>vasalo nāma pabbato;</i></a><br>
<a><i>Buddho sudassano nāma,</i></a><br>
<a><i>vasate pabbatantare.</i></a></p>
<p><a data-ref="sc2, ms20Ap1_6740, msdiv38"><i>Pupphaṃ hemavantaṃ gayha,</i></a><br>
<a><i>vehāsaṃ agamāsahaṃ;</i></a><br>
<a><i>Tatthaddasāsiṃ sambuddhaṃ,</i></a><br>
<a><i>oghatiṇṇamanāsavaṃ.</i></a></p>
<p><a data-ref="sc3, ms20Ap1_6741, msdiv39"><i>Pupphaṃ kuṭajamādāya,</i></a><br>
<a data-var="katvāna añjaliṃ → katvānahantadā (sya1ed, sya2ed, pts-vp-pli1); katvānahaṃ tadā (mr)"><i>sire katvāna añjaliṃ;</i></a><br>
<a><i>Buddhassa abhiropesiṃ,</i></a><br>
<a><i>sayambhussa mahesino.</i></a></p>
<p><a data-ref="sc4, ms20Ap1_6742, msdiv40"><i>Ekatiṃse ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_6743, msdiv41"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_6744, msdiv42"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_6745, msdiv43"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_6746"><i>Itthaṃ sudaṃ āyasmā kuṭajapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_6747"><i>Kuṭajapupphiyattherassāpadānaṃ sattamaṃ.</i></a></p>
</article>
</section>
</div>
</body>
</html>
