<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap83">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>1. Timirapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1686, msdiv1"><i>“Candabhāgānadītīre,</i></a><br>
<a><i>anusotaṃ vajāmahaṃ;</i></a><br>
<a><i>Nisinnaṃ samaṇaṃ disvā,</i></a><br>
<a><i>vippasannamanāvilaṃ.</i></a></p>
<p><a data-var="pasādetvā → pasādesiṃ (sya1ed, sya2ed)" data-ref="sc2, ms20Ap1_1687, msdiv2"><i>Tattha cittaṃ pasādetvā,</i></a><br>
<a><i>evaṃ cintesahaṃ tadā;</i></a><br>
<a><i>Tārayissati tiṇṇoyaṃ,</i></a><br>
<a><i>dantoyaṃ damayissati.</i></a></p>
<p><a data-ref="sc3, ms20Ap1_1688, msdiv3"><i>Assāsissati assattho,</i></a><br>
<a><i>santo ca samayissati;</i></a><br>
<a><i>Mocayissati mutto ca,</i></a><br>
<a><i>nibbāpessati nibbuto.</i></a></p>
<p><a data-ref="sc4, ms20Ap1_1689, msdiv4"><i>Evāhaṃ cintayitvāna,</i></a><br>
<a><i>siddhatthassa mahesino;</i></a><br>
<a><i>Gahetvā timirapupphaṃ,</i></a><br>
<a data-var="ahaṃ → tadā (sya1ed, sya2ed)"><i>matthake okiriṃ ahaṃ.</i></a></p>
<p><a data-ref="sc5, ms20Ap1_1690, msdiv5"><i>Añjaliṃ paggahetvāna,</i></a><br>
<a><i>katvā ca naṃ padakkhiṇaṃ;</i></a><br>
<a><i>Vanditvā satthuno pāde,</i></a><br>
<a><i>pakkāmiṃ aparaṃ disaṃ.</i></a></p>
<p><a data-ref="sc6, ms20Ap1_1691, msdiv6"><i>Aciraṃ gatamattaṃ maṃ,</i></a><br>
<a><i>migarājā viheṭhayi;</i></a><br>
<a><i>Papātamanugacchanto,</i></a><br>
<a><i>tattheva papatiṃ ahaṃ.</i></a></p>
<p><a data-ref="sc7, ms20Ap1_1692, msdiv7"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="pupphapūjāyidaṃ → buddhapūjāyidaṃ (bj, sya1ed, sya2ed); buddhapujāyidaṃ (pts-vp-pli1)"><i>pupphapūjāyidaṃ phalaṃ.</i></a></p>
<p><a data-ref="sc8, pts-vp-pli1.127, ms20Ap1_1693, msdiv8"><i>Chappaññāsamhi kappamhi,</i></a><br>
<a data-var="mahāyasā → mahārahā (sya1ed, sya2ed, mr)"><i>sattevāsuṃ mahāyasā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_1694, msdiv9"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_1695"><i>Itthaṃ sudaṃ āyasmā timirapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_1696"><i>Timirapupphiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
