<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap155">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bandhujīvakavagga</i></a></p>
<h1><a><i>3. Vīthisammajjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.177, ms20Ap1_2371, msdiv15"><i>“Udentaṃ sataraṃsiṃva,</i></a><br>
<a data-var="pītaraṃsiṃva → sitaraṃsiṃva (si); pītaraṃsīva (sya1ed, sya2ed, pts-vp-pli1)"><i>pītaraṃsiṃva bhāṇumaṃ;</i></a><br>
<a><i>Pannarase yathā candaṃ,</i></a><br>
<a><i>niyyantaṃ lokanāyakaṃ.</i></a></p>
<p><a data-ref="sc2, ms20Ap1_2372, msdiv16"><i>Aṭṭhasaṭṭhisahassāni,</i></a><br>
<a><i>sabbe khīṇāsavā ahuṃ;</i></a><br>
<a><i>Parivāriṃsu sambuddhaṃ,</i></a><br>
<a><i>dvipadindaṃ narāsabhaṃ.</i></a></p>
<p><a data-ref="sc3, ms20Ap1_2373, msdiv17"><i>Sammajjitvāna taṃ vīthiṃ,</i></a><br>
<a><i>niyyante lokanāyake;</i></a><br>
<a><i>Ussāpesiṃ dhajaṃ tattha,</i></a><br>
<a><i>vippasannena cetasā.</i></a></p>
<p><a data-ref="sc4, ms20Ap1_2374, msdiv18"><i>Ekanavutito kappe,</i></a><br>
<a><i>yaṃ dhajaṃ abhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>dhajadānassidaṃ phalaṃ.</i></a></p>
<p><a data-ref="sc5, ms20Ap1_2375, msdiv19"><i>Ito catutthake kappe,</i></a><br>
<a><i>rājāhosiṃ mahabbalo;</i></a><br>
<a><i>Sabbākārena sampanno,</i></a><br>
<a><i>sudhajo iti vissuto.</i></a></p>
<p><a data-ref="sc6, ms20Ap1_2376, msdiv20"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2377"><i>Itthaṃ sudaṃ āyasmā vīthisammajjako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2378"><i>Vīthisammajjakattherassāpadānaṃ tatiyaṃ.</i></a></p>
</article>
</section>
</div>
</body>
</html>
