<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap454">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Jagatidāyakavagga</i></a></p>
<h1><a><i>2. Morahatthiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.403, ms20Ap1_5889, msdiv9"><i>“Morahatthaṃ gahetvāna,</i></a><br>
<a><i>upesiṃ lokanāyakaṃ;</i></a><br>
<a><i>Pasannacitto sumano,</i></a><br>
<a><i>morahatthamadāsahaṃ.</i></a></p>
<p><a data-ref="sc2, ms20Ap1_5890, msdiv10"><i>Iminā morahatthena,</i></a><br>
<a><i>cetanāpaṇidhīhi ca;</i></a><br>
<a><i>Nibbāyiṃsu tayo aggī,</i></a><br>
<a><i>labhāmi vipulaṃ sukhaṃ.</i></a></p>
<p><a data-ref="sc3, ms20Ap1_5891, msdiv11"><i>Aho buddhā aho dhammā,</i></a><br>
<a><i>aho no satthusampadā;</i></a><br>
<a><i>Datvānahaṃ morahatthaṃ,</i></a><br>
<a><i>labhāmi vipulaṃ sukhaṃ.</i></a></p>
<p><a data-var="Tiyaggī → tidhaggī (sya1ed, sya2ed, mr); tivaggī (pts-vp-pli1)" data-ref="sc4, ms20Ap1_5892, msdiv12"><i>Tiyaggī nibbutā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc5, ms20Ap1_5893, msdiv13"><i>Ekatiṃse ito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>morahatthassidaṃ phalaṃ.</i></a></p>
<p><a data-ref="sc6, ms20Ap1_5894, msdiv14"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc7, ms20Ap1_5895, msdiv15"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc8, ms20Ap1_5896, msdiv16"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_5897"><i>Itthaṃ sudaṃ āyasmā morahatthiyo thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_5898"><i>Morahatthiyattherassāpadānaṃ dutiyaṃ.</i></a></p>
</article>
</section>
</div>
</body>
</html>
