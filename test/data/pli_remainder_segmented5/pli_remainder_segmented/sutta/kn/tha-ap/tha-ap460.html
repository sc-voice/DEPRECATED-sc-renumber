<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap460">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Jagatidāyakavagga</i></a></p>
<h1><a><i>8. Jātipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5941, msdiv49"><i>“Parinibbute bhagavati,</i></a><br>
<a><i>padumuttare mahāyase;</i></a><br>
<a data-var="Pupphavaṭaṃsake katvā → pupphacaṅkoṭake gahetvā (sya1ed, sya2ed); pupphaṃ caṅgoṭake katvā (pts-vp-pli1)"><i>Pupphavaṭaṃsake katvā,</i></a><br>
<a><i>sarīramabhiropayiṃ.</i></a></p>
<p><a data-ref="sc2, ms20Ap1_5942, msdiv50"><i>Tattha cittaṃ pasādetvā,</i></a><br>
<a><i>nimmānaṃ agamāsahaṃ;</i></a><br>
<a><i>Devalokagato santo,</i></a><br>
<a><i>puññakammaṃ sarāmahaṃ.</i></a></p>
<p><a data-ref="sc3, pts-vp-pli2.406, ms20Ap1_5943, msdiv51"><i>Ambarā pupphavasso me,</i></a><br>
<a><i>sabbakālaṃ pavassati;</i></a><br>
<a data-var="ce → ve (sya1ed, sya2ed)"><i>Saṃsarāmi manusse ce,</i></a><br>
<a><i>rājā homi mahāyaso.</i></a></p>
<p><a data-ref="sc4, ms20Ap1_5944, msdiv52"><i>Tahiṃ kusumavasso me,</i></a><br>
<a><i>abhivassati sabbadā;</i></a><br>
<a data-var="Tasseva → kāyesu (sya1ed, sya2ed); tāyeva (pts-vp-pli1)"><i>Tasseva pupphapūjāya,</i></a><br>
<a><i>vāhasā sabbadassino.</i></a></p>
<p><a data-ref="sc5, ms20Ap1_5945, msdiv53"><i>Ayaṃ pacchimako mayhaṃ,</i></a><br>
<a><i>carimo vattate bhavo;</i></a><br>
<a><i>Ajjāpi pupphavasso me,</i></a><br>
<a><i>abhivassati sabbadā.</i></a></p>
<p><a data-ref="sc6, ms20Ap1_5946, msdiv54"><i>Satasahassito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>dehapūjāyidaṃ phalaṃ.</i></a></p>
<p><a data-ref="sc7, ms20Ap1_5947, msdiv55"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_5948, msdiv56"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, ms20Ap1_5949, msdiv57"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_5950"><i>Itthaṃ sudaṃ āyasmā jātipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_5951"><i>Jātipupphiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
