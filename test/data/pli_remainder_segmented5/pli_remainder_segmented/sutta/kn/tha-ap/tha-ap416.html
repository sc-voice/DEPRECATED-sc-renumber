<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap416">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhaddālivagga</i></a></p>
<h1><a><i>4. Madhumaṃsadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5361, msdiv106"><i>“Nagare bandhumatiyā,</i></a><br>
<a><i>sūkariko ahosahaṃ;</i></a><br>
<a data-var="Ukkoṭakaṃ randhayitvā → ukkoṭaṃ randhayitvāna (csp1ed)"><i>Ukkoṭakaṃ randhayitvā,</i></a><br>
<a data-var="madhumaṃsamhi → madhusappimhi (pts-vp-pli1); madhuṃ maṃsamhi (mr)"><i>madhumaṃsamhi okiriṃ.</i></a></p>
<p><a data-ref="sc2, ms20Ap1_5362, msdiv107"><i>Sannipātaṃ ahaṃ gantvā,</i></a><br>
<a><i>ekaṃ pattaṃ gahesahaṃ;</i></a><br>
<a><i>Pūrayitvāna taṃ pattaṃ,</i></a><br>
<a><i>bhikkhusaṃghassadāsahaṃ.</i></a></p>
<p><a data-ref="sc3, ms20Ap1_5363, msdiv108"><i>Yottha therataro bhikkhu,</i></a><br>
<a><i>niyyādesi mamaṃ tadā;</i></a><br>
<a><i>Iminā pattapūrena,</i></a><br>
<a><i>labhassu vipulaṃ sukhaṃ.</i></a></p>
<p><a data-ref="sc4, ms20Ap1_5364, msdiv109"><i>Duve sampattiyo bhutvā,</i></a><br>
<a><i>sukkamūlena codito;</i></a><br>
<a><i>Pacchime vattamānamhi,</i></a><br>
<a><i>kilese jhāpayissati.</i></a></p>
<p><a data-ref="sc5, ms20Ap1_5365, msdiv110"><i>Tattha cittaṃ pasādetvā,</i></a><br>
<a><i>tāvatiṃsamagacchahaṃ;</i></a><br>
<a><i>Tattha bhutvā pivitvā ca,</i></a><br>
<a><i>labhāmi vipulaṃ sukhaṃ.</i></a></p>
<p><a data-ref="sc6, ms20Ap1_5366, msdiv111"><i>Maṇḍape rukkhamūle vā,</i></a><br>
<a><i>pubbakammaṃ anussariṃ;</i></a><br>
<a><i>Annapānābhivasso me,</i></a><br>
<a><i>abhivassati tāvade.</i></a></p>
<p><a data-ref="sc7, ms20Ap1_5367, msdiv112"><i>Idaṃ pacchimakaṃ mayhaṃ,</i></a><br>
<a><i>carimo vattate bhavo;</i></a><br>
<a><i>Idhāpi annapānaṃ me,</i></a><br>
<a><i>vassate sabbakālikaṃ.</i></a></p>
<p><a data-var="madhudānena → maṃsadānena (bj, pts-vp-pli1)" data-ref="sc8, ms20Ap1_5368, msdiv113"><i>Teneva madhudānena,</i></a><br>
<a><i>sandhāvitvā bhave ahaṃ;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc9, pts-vp-pli2.373, ms20Ap1_5369, msdiv114"><i>Ekanavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>madhudānassidaṃ phalaṃ.</i></a></p>
<p><a data-ref="sc10, ms20Ap1_5370, msdiv115"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc11, ms20Ap1_5371, msdiv116"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc12, ms20Ap1_5372, msdiv117"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc13, ms20Ap1_5373"><i>Itthaṃ sudaṃ āyasmā madhumaṃsadāyako thero imā gāthāyo abhāsitthāti.</i></a></p>
<p class="endsutta"><a data-ref="sc14, ms20Ap1_5374"><i>Madhumaṃsadāyakattherassāpadānaṃ catutthaṃ.</i></a></p>
</article>
</section>
</div>
</body>
</html>
