<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap98">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a><i>6. Tipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.136, ms20Ap1_1805, msdiv31"><i>“Migaluddo pure āsiṃ,</i></a><br>
<a data-var="ahaṃ → brahā (sya1ed, sya2ed)"><i>araññe kānane ahaṃ;</i></a><br>
<a><i>Pāṭaliṃ haritaṃ disvā,</i></a><br>
<a><i>tīṇi pupphāni okiriṃ.</i></a></p>
<p><a data-var="Patitapattāni → santapattāni (bj); sattapattāni (si, pts-vp-pli1); sukkhapaṇṇāni (sya1ed, sya2ed); satapattāni (mr)" data-ref="sc2, ms20Ap1_1806, msdiv32"><i>Patitapattāni gaṇhitvā,</i></a><br>
<a><i>bahi chaḍḍesahaṃ tadā;</i></a><br>
<a><i>Antosuddhaṃ bahisuddhaṃ,</i></a><br>
<a><i>suvimuttaṃ anāsavaṃ.</i></a></p>
<p><a data-ref="sc3, ms20Ap1_1807, msdiv33"><i>Sammukhā viya sambuddhaṃ,</i></a><br>
<a><i>vipassiṃ lokanāyakaṃ;</i></a><br>
<a><i>Pāṭaliṃ abhivādetvā,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc4, ms20Ap1_1808, msdiv34"><i>Ekanavutito kappe,</i></a><br>
<a><i>yaṃ bodhimabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>bodhipūjāyidaṃ phalaṃ.</i></a></p>
<p><a data-ref="sc5, ms20Ap1_1809, msdiv35"><i>Samantapāsādikā nāma,</i></a><br>
<a><i>terasāsiṃsu rājino;</i></a><br>
<a data-var="tettiṃsakappamhi → tiṃsatikappamhi (sya1ed, sya2ed)"><i>Ito tettiṃsakappamhi,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_1810, msdiv36"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1811"><i>Itthaṃ sudaṃ āyasmā tipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1812"><i>Tipupphiyattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
