<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap62">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>10. Asanabodhiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1471, msdiv78"><i>“Jātiyā sattavassohaṃ,</i></a><br>
<a><i>addasaṃ lokanāyakaṃ;</i></a><br>
<a><i>Pasannacitto sumano,</i></a><br>
<a><i>upagacchiṃ naruttamaṃ.</i></a></p>
<p><a data-ref="sc2, ms20Ap1_1472, msdiv79"><i>Tissassāhaṃ bhagavato,</i></a><br>
<a><i>lokajeṭṭhassa tādino;</i></a><br>
<a><i>Haṭṭho haṭṭhena cittena,</i></a><br>
<a><i>ropayiṃ bodhimuttamaṃ.</i></a></p>
<p><a data-ref="sc3, ms20Ap1_1473, msdiv80"><i>Asano nāmadheyyena,</i></a><br>
<a><i>dharaṇīruhapādapo;</i></a><br>
<a><i>Pañcavasse paricariṃ,</i></a><br>
<a><i>asanaṃ bodhimuttamaṃ.</i></a></p>
<p><a data-ref="sc4, ms20Ap1_1474, msdiv81"><i>Pupphitaṃ pādapaṃ disvā,</i></a><br>
<a><i>abbhutaṃ lomahaṃsanaṃ;</i></a><br>
<a><i>Sakaṃ kammaṃ pakittento,</i></a><br>
<a><i>buddhaseṭṭhaṃ upāgamiṃ.</i></a></p>
<p><a data-ref="sc5, ms20Ap1_1475, msdiv82"><i>Tisso tadā so sambuddho,</i></a><br>
<a><i>sayambhū aggapuggalo;</i></a><br>
<a><i>Bhikkhusaṃghe nisīditvā,</i></a><br>
<a><i>imā gāthā abhāsatha.</i></a></p>
<p><a data-ref="sc6, ms20Ap1_1476, msdiv83"><i>‘Yenāyaṃ ropitā bodhi,</i></a><br>
<a><i>buddhapūjā ca sakkatā;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc7, ms20Ap1_1477, msdiv84"><i>Tiṃsakappāni devesu,</i></a><br>
<a><i>devarajjaṃ karissati;</i></a><br>
<a><i>Catusaṭṭhi cakkhattuṃ so,</i></a><br>
<a><i>cakkavattī bhavissati.</i></a></p>
<p><a data-ref="sc8, pts-vp-pli1.111, ms20Ap1_1478, msdiv85"><i>Tusitā hi cavitvāna,</i></a><br>
<a><i>sukkamūlena codito;</i></a><br>
<a><i>Dve sampattī anubhotvā,</i></a><br>
<a><i>manussatte ramissati.</i></a></p>
<p><a data-ref="sc9, ms20Ap1_1479, msdiv86"><i>Padhānapahitatto so,</i></a><br>
<a><i>upasanto nirūpadhi;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo’.</i></a></p>
<p><a data-ref="sc10, ms20Ap1_1480, msdiv87"><i>Vivekamanuyuttohaṃ,</i></a><br>
<a><i>upasanto nirūpadhi;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc11, ms20Ap1_1481, msdiv88"><i>Dvenavute ito kappe,</i></a><br>
<a><i>bodhiṃ ropesahaṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>bodhiropassidaṃ phalaṃ.</i></a></p>
<p><a data-ref="sc12, ms20Ap1_1482, msdiv89"><i>Catusattatito kappe,</i></a><br>
<a><i>daṇḍasenoti vissuto;</i></a><br>
<a><i>Sattaratanasampanno,</i></a><br>
<a><i>cakkavattī tadā ahuṃ.</i></a></p>
<p><a data-ref="sc13, ms20Ap1_1483, msdiv90"><i>Tesattatimhito kappe,</i></a><br>
<a><i>sattāhesuṃ mahīpatī;</i></a><br>
<a><i>Samantanemināmena,</i></a><br>
<a><i>rājāno cakkavattino.</i></a></p>
<p><a data-ref="sc14, ms20Ap1_1484, msdiv91"><i>Paṇṇavīsatito kappe,</i></a><br>
<a><i>puṇṇako nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc15, ms20Ap1_1485, msdiv92"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1338)</i></a></p>
</blockquote>
<p><a data-ref="sc16, ms20Ap1_1486"><i>Itthaṃ sudaṃ āyasmā asanabodhiyo thero imā gāthāyo abhāsitthāti.</i></a></p>
<p class="endsutta"><a data-ref="sc17, ms20Ap1_1487"><i>Asanabodhiyattherassāpadānaṃ dasamaṃ.</i></a></p>
<p class="endsection"><a data-var="Bījanivaggo → vījanīvaggo (bj, sya1ed, sya2ed, pts-vp-pli1)" data-ref="sc18, ms20Ap1_1488"><i>Bījanivaggo chaṭṭho.</i></a></p>
<p class="uddana-intro"><a data-ref="sc19, ms20Ap1_1489"><i>Tassuddānaṃ</i></a></p>
<blockquote class="uddanagatha">
<p><a data-ref="sc20, ms20Ap1_1490"><i>Bījanī sataraṃsī ca,</i></a><br>
<a><i>sayanodakivāhiyo;</i></a><br>
<a><i>Parivāro padīpañca,</i></a><br>
<a><i>dhajo padumapūjako;</i></a><br>
<a><i>Bodhi ca dasamo vutto,</i></a><br>
<a><i>gāthā dvenavuti tathā.</i></a></p>
</blockquote>
</article>
</section>
</div>
</body>
</html>
