<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap437">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekavihārivagga</i></a></p>
<h1><a><i>5. Ucchukhaṇḍikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5715, msdiv44"><i>“Nagare bandhumatiyā,</i></a><br>
<a><i>dvārapālo ahosahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>sabbadhammāna pāraguṃ.</i></a></p>
<p><a data-ref="sc2, ms20Ap1_5716, msdiv45"><i>Ucchukhaṇḍikamādāya,</i></a><br>
<a><i>buddhaseṭṭhassadāsahaṃ;</i></a><br>
<a><i>Pasannacitto sumano,</i></a><br>
<a><i>vipassissa mahesino.</i></a></p>
<p><a data-ref="sc3, ms20Ap1_5717, msdiv46"><i>Ekanavutito kappe,</i></a><br>
<a><i>yaṃ ucchumadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>ucchukhaṇḍassidaṃ phalaṃ.</i></a></p>
<p><a data-ref="sc4, ms20Ap1_5718, msdiv47"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_5719, msdiv48"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_5720, msdiv49"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_5721"><i>Itthaṃ sudaṃ āyasmā ucchukhaṇḍiko thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_5722"><i>Ucchukhaṇḍikattherassāpadānaṃ pañcamaṃ.</i></a></p>
</article>
</section>
</div>
</body>
</html>
