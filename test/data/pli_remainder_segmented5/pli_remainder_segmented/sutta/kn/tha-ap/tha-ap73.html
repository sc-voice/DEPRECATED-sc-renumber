<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap73">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Nāgasamālavagga</i></a></p>
<h1><a><i>1. Nāgasamālattheraapadāna</i></a></h1>
</div>
<blockquote class="gatha">
<p><a data-var="Āpāṭaliṃ → apāṭaliṃ (si, pts-vp-pli1, csp1ed)" data-ref="sc1, pts-vp-pli1.119, ms20Ap1_1589, msdiv1"><i>“Āpāṭaliṃ ahaṃ pupphaṃ,</i></a><br>
<a><i>ujjhitaṃ sumahāpathe;</i></a><br>
<a><i>Thūpamhi abhiropesiṃ,</i></a><br>
<a><i>sikhino lokabandhuno.</i></a></p>
<p><a data-ref="sc2, ms20Ap1_1590, msdiv2"><i>Ekattiṃse ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>thūpapūjāyidaṃ phalaṃ.</i></a></p>
<p><a data-ref="sc3, ms20Ap1_1591, msdiv3"><i>Ito pannarase kappe,</i></a><br>
<a data-var="bhūmiyo → pupphiyo (sya1ed, sya2ed)"><i>bhūmiyo nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc4, ms20Ap1_1592, msdiv4"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_1593"><i>Itthaṃ sudaṃ āyasmā nāgasamālo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_1594"><i>Nāgasamālattherassāpadānaṃ paṭhamaṃ.</i></a></p>
</article>
</section>
</div>
</body>
</html>
