<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap319">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a><i>7. Saddasaññakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.256, ms20Ap1_3551, msdiv34"><i>“Sudassano mahāvīro,</i></a><br>
<a><i>deseti amataṃ padaṃ;</i></a><br>
<a><i>Parivuto sāvakehi,</i></a><br>
<a><i>vasati gharamuttame.</i></a></p>
<p><a data-ref="sc2, ms20Ap1_3552, msdiv35"><i>Tāya vācāya madhurāya,</i></a><br>
<a data-var="saṅgaṇhāti → saṅgaṇhante (si); saṅgaṇhanta (pts-vp-pli1)"><i>saṅgaṇhāti mahājanaṃ;</i></a><br>
<a><i>Ghoso ca vipulo āsi,</i></a><br>
<a data-var="āsīso → āsaṃso (bj); āsi so (sya1ed, sya2ed); asi sa (pts-vp-pli1)"><i>āsīso devamānuse.</i></a></p>
<p><a data-ref="sc3, ms20Ap1_3553, msdiv36"><i>Nigghosasaddaṃ sutvāna,</i></a><br>
<a><i>siddhatthassa mahesino;</i></a><br>
<a><i>Sadde cittaṃ pasādetvā,</i></a><br>
<a><i>avandiṃ lokanāyakaṃ.</i></a></p>
<p><a data-ref="sc4, ms20Ap1_3554, msdiv37"><i>Catunnavutito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhasaññāyidaṃ phalaṃ.</i></a></p>
<p><a data-ref="sc5, ms20Ap1_3555, msdiv38"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3556"><i>Itthaṃ sudaṃ āyasmā saddasaññako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3557"><i>Saddasaññakattherassāpadānaṃ sattamaṃ.</i></a></p>
</article>
</section>
</div>
</body>
</html>
