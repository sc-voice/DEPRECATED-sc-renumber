<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap459">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Jagatidāyakavagga</i></a></p>
<h1><a><i>7. Ekachattiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.405, ms20Ap1_5927, msdiv37"><i>“Aṅgārajātā pathavī,</i></a><br>
<a><i>kukkuḷānugatā mahī;</i></a><br>
<a><i>Padumuttaro bhagavā,</i></a><br>
<a><i>abbhokāsamhi caṅkami.</i></a></p>
<p><a data-ref="sc2, ms20Ap1_5928, msdiv38"><i>Paṇḍaraṃ chattamādāya,</i></a><br>
<a><i>addhānaṃ paṭipajjahaṃ;</i></a><br>
<a><i>Tattha disvāna sambuddhaṃ,</i></a><br>
<a><i>vitti me upapajjatha.</i></a></p>
<p><a data-var="Marīciyotthaṭā → marīcimophunā (sya1ed, sya2ed); marīcivophuṭā (pts-vp-pli1)" data-ref="sc3, ms20Ap1_5929, msdiv39"><i>Marīciyotthaṭā bhūmi,</i></a><br>
<a><i>aṅgārāva mahī ayaṃ;</i></a><br>
<a data-var="Upahanti → upavāyanti (bj, pts-vp-pli1); upaṭṭhanti (sya1ed, sya2ed)"><i>Upahanti mahāvātā,</i></a><br>
<a data-var="sarīrassāsukhepanā → sarīrakāyukhepanā (sya1ed, sya2ed); sarīrassānukhepanā (pts-vp-pli1)"><i>sarīrassāsukhepanā.</i></a></p>
<p><a data-var="vihanantaṃ → vihanati (sya1ed, sya2ed, mr); viharanti (pts-vp-pli1)" data-ref="sc4, ms20Ap1_5930, msdiv40"><i>Sītaṃ uṇhaṃ vihanantaṃ,</i></a><br>
<a><i>vātātapanivāraṇaṃ;</i></a><br>
<a><i>Paṭiggaṇha imaṃ chattaṃ,</i></a><br>
<a data-var="phassayissāmi → passayissāmi (mr)"><i>phassayissāmi nibbutiṃ.</i></a></p>
<p><a data-ref="sc5, ms20Ap1_5931, msdiv41"><i>Anukampako kāruṇiko,</i></a><br>
<a><i>padumuttaro mahāyaso;</i></a><br>
<a><i>Mama saṅkappamaññāya,</i></a><br>
<a><i>paṭiggaṇhi tadā jino.</i></a></p>
<p><a data-ref="sc6, ms20Ap1_5932, msdiv42"><i>Tiṃsa kappāni devindo,</i></a><br>
<a><i>devarajjamakārayiṃ;</i></a><br>
<a><i>Satānaṃ pañcakkhattuñca,</i></a><br>
<a><i>cakkavattī ahosahaṃ.</i></a></p>
<p><a data-ref="sc7, ms20Ap1_5933, msdiv43"><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ;</i></a><br>
<a><i>Anubhomi sakaṃ kammaṃ,</i></a><br>
<a><i>pubbe sukatamattano.</i></a></p>
<p><a data-ref="sc8, ms20Ap1_5934, msdiv44"><i>Ayaṃ me pacchimā jāti,</i></a><br>
<a><i>carimo vattate bhavo;</i></a><br>
<a><i>Ajjāpi setacchattaṃ me,</i></a><br>
<a><i>sabbakālaṃ dharīyati.</i></a></p>
<p><a data-ref="sc9, ms20Ap1_5935, msdiv45"><i>Satasahassito kappe,</i></a><br>
<a><i>yaṃ chattamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>chattadānassidaṃ phalaṃ.</i></a></p>
<p><a data-ref="sc10, ms20Ap1_5936, msdiv46"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc11, ms20Ap1_5937, msdiv47"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc12, ms20Ap1_5938, msdiv48"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc13, ms20Ap1_5939"><i>Itthaṃ sudaṃ āyasmā ekachattiyo thero imā gāthāyo abhāsitthāti.</i></a></p>
<p class="endsutta"><a data-ref="sc14, ms20Ap1_5940"><i>Ekachattiyattherassāpadānaṃ sattamaṃ.</i></a></p>
</article>
</section>
</div>
</body>
</html>
