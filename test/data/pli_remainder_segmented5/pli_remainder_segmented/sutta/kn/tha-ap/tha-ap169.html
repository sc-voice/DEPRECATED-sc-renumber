<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap169">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a data-var="7 Yūthikapupphiyattheraapadāna → yudhikapupphiyattherāpadānaṃ (sya1ed, sya2ed)"><i>7 Yūthikapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2477, msdiv33"><i>“Candabhāgānadītīre,</i></a><br>
<a><i>anusotaṃ vajāmahaṃ;</i></a><br>
<a><i>Sayambhuṃ addasaṃ tattha,</i></a><br>
<a><i>sālarājaṃva phullitaṃ.</i></a></p>
<p><a data-var="yūthikamādāya → yudhikamādāya (sya1ed, sya2ed)" data-ref="sc2, ms20Ap1_2478, msdiv34"><i>Pupphaṃ yūthikamādāya,</i></a><br>
<a><i>upagacchiṃ mahāmuniṃ;</i></a><br>
<a><i>Pasannacitto sumano,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_2479, msdiv35"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2480, msdiv36"><i>Sattasaṭṭhimhito kappe,</i></a><br>
<a data-var="ahuṃ → ahu (sya1ed, sya2ed)"><i>eko sāmuddharo ahuṃ;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2481, msdiv37"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="yūthikapupphiyo → yudhikapupphiyo (sya1ed, sya2ed)" data-ref="sc6, ms20Ap1_2482"><i>Itthaṃ sudaṃ āyasmā yūthikapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2483"><i>Yūthikapupphiyattherassāpadānaṃ sattamaṃ.</i></a></p>
</article>
</section>
</div>
</body>
</html>
