<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap214">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Hatthivagga</i></a></p>
<h1><a><i>2. Pānadhidāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2829, msdiv6"><i>“Āraññikassa isino,</i></a><br>
<a data-var="cirarattatapassino → mettacittatapassino (sya1ed, sya2ed)"><i>cirarattatapassino;</i></a><br>
<a data-var="Vuddhassa → dhammassa (sya1ed, sya2ed, mr); vaddhassa (pts-vp-pli1)"><i>Vuddhassa bhāvitattassa,</i></a><br>
<a><i>adāsiṃ pānadhiṃ ahaṃ.</i></a></p>
<p><a data-ref="sc2, ms20Ap1_2830, msdiv7"><i>Tena kammena dvipadinda,</i></a><br>
<a><i>lokajeṭṭha narāsabha;</i></a><br>
<a data-var="Dibbayānaṃ → sabbaṃ yānaṃ (bj, pts-vp-pli1)"><i>Dibbayānaṃ anubhomi,</i></a><br>
<a><i>pubbakammassidaṃ phalaṃ.</i></a></p>
<p><a data-ref="sc3, pts-vp-pli1.209, ms20Ap1_2831, msdiv8"><i>Catunnavute ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pānadhissa idaṃ phalaṃ.</i></a></p>
<p><a data-ref="sc4, ms20Ap1_2832, msdiv9"><i>Sattasattatito kappe,</i></a><br>
<a><i>aṭṭha āsiṃsu khattiyā;</i></a><br>
<a><i>Suyānā nāma nāmena,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2833, msdiv10"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2834"><i>Itthaṃ sudaṃ āyasmā pānadhidāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2835"><i>Pānadhidāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
