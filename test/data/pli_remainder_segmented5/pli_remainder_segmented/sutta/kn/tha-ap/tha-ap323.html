<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap323">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Umāpupphiyavagga</i></a></p>
<h1><a data-var="1 Umāpupphiyattheraapadāna → ummāpupphiyattherāpadānaṃ (bj, sya1ed, sya2ed, pts-vp-pli1)"><i>1 Umāpupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3586, msdiv1"><i>“Samāhitaṃ samāpannaṃ,</i></a><br>
<a><i>siddhatthamaparājitaṃ;</i></a><br>
<a><i>Samādhinā upaviṭṭhaṃ,</i></a><br>
<a><i>addasāhaṃ naruttamaṃ.</i></a></p>
<p><a data-ref="sc2, ms20Ap1_3587, msdiv2"><i>Umāpupphaṃ gahetvāna,</i></a><br>
<a><i>buddhassa abhiropayiṃ;</i></a><br>
<a><i>Sabbapupphā ekasīsā,</i></a><br>
<a><i>uddhaṃvaṇṭā adhomukhā.</i></a></p>
<p><a data-ref="sc3, ms20Ap1_3588, msdiv3"><i>Sucittā viya tiṭṭhante,</i></a><br>
<a><i>ākāse pupphasantharā;</i></a><br>
<a><i>Tena cittappasādena,</i></a><br>
<a><i>tusitaṃ upapajjahaṃ.</i></a></p>
<p><a data-ref="sc4, ms20Ap1_3589, msdiv4"><i>Catunnavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_3590, msdiv5"><i>Pañcapaññāsito kappe,</i></a><br>
<a><i>eko āsiṃ mahīpati;</i></a><br>
<a><i>Samantachadano nāma,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_3591, msdiv6"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="umāpupphiyo → ummāpupphiyo (bj, sya1ed, sya2ed, pts-vp-pli1)" data-ref="sc7, ms20Ap1_3592"><i>Itthaṃ sudaṃ āyasmā umāpupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3593"><i>Umāpupphiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
