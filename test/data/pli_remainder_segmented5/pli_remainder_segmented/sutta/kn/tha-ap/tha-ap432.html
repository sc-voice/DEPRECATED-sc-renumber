<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap432">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakiṃsammajjakavagga</i></a></p>
<h1><a data-var="10 Soṇṇakontarikattheraapadāna → sovaṇṇakontarikattherāpadānaṃ (sya1ed, sya2ed); sovaṇṇakattarikattherāpadānaṃ (pts-vp-pli1)"><i>10 Soṇṇakontarikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5645, msdiv157"><i>“Manobhāvaniyaṃ buddhaṃ,</i></a><br>
<a><i>attadantaṃ samāhitaṃ;</i></a><br>
<a><i>Iriyamānaṃ brahmapathe,</i></a><br>
<a><i>cittavūpasame rataṃ.</i></a></p>
<p><a data-ref="sc2, ms20Ap1_5646, msdiv158"><i>Nittiṇṇaoghaṃ sambuddhaṃ,</i></a><br>
<a><i>jhāyiṃ jhānarataṃ muniṃ;</i></a><br>
<a><i>Upatitthaṃ samāpannaṃ,</i></a><br>
<a><i>indivaradalappabhaṃ.</i></a></p>
<p><a data-ref="sc3, ms20Ap1_5647, msdiv159"><i>Alābunodakaṃ gayha,</i></a><br>
<a><i>buddhaseṭṭhaṃ upāgamiṃ;</i></a><br>
<a><i>Buddhassa pāde dhovitvā,</i></a><br>
<a><i>alābukamadāsahaṃ.</i></a></p>
<p><a data-ref="sc4, ms20Ap1_5648, msdiv160"><i>Āṇāpesi ca sambuddho,</i></a><br>
<a><i>padumuttaranāmako;</i></a><br>
<a><i>‘Iminā dakamāhatvā,</i></a><br>
<a><i>pādamūle ṭhapehi me’.</i></a></p>
<p><a data-ref="sc5, ms20Ap1_5649, msdiv161"><i>Sādhūtihaṃ paṭissutvā,</i></a><br>
<a><i>satthugāravatāya ca;</i></a><br>
<a><i>Dakaṃ alābunāhatvā,</i></a><br>
<a><i>buddhaseṭṭhaṃ upāgamiṃ.</i></a></p>
<p><a data-ref="sc6, ms20Ap1_5650, msdiv162"><i>Anumodi mahāvīro,</i></a><br>
<a><i>cittaṃ nibbāpayaṃ mama;</i></a><br>
<a><i>‘Iminālābudānena,</i></a><br>
<a><i>saṅkappo te samijjhatu’.</i></a></p>
<p><a data-ref="sc7, ms20Ap1_5651, msdiv163"><i>Pannarasesu kappesu,</i></a><br>
<a><i>devaloke ramiṃ ahaṃ;</i></a><br>
<a><i>Tiṃsatikkhattuṃ rājā ca,</i></a><br>
<a><i>cakkavattī ahosahaṃ.</i></a></p>
<p><a data-ref="sc8, ms20Ap1_5652, msdiv164"><i>Divā vā yadi vā rattiṃ,</i></a><br>
<a><i>caṅkamantassa tiṭṭhato;</i></a><br>
<a><i>Sovaṇṇaṃ kontaraṃ gayha,</i></a><br>
<a><i>tiṭṭhate purato mama.</i></a></p>
<p><a data-ref="sc9, ms20Ap1_5653, msdiv165"><i>Buddhassa datvānalābuṃ,</i></a><br>
<a><i>labhāmi soṇṇakontaraṃ;</i></a><br>
<a><i>Appakampi kataṃ kāraṃ,</i></a><br>
<a><i>vipulaṃ hoti tādisu.</i></a></p>
<p><a data-ref="sc10, ms20Ap1_5654, msdiv166"><i>Satasahassito kappe,</i></a><br>
<a><i>yaṃlābumadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>alābussa idaṃ phalaṃ.</i></a></p>
<p><a data-ref="sc11, ms20Ap1_5655, msdiv167"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc12, ms20Ap1_5656, msdiv168"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc13, ms20Ap1_5657, msdiv169"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (4537)</i></a></p>
</blockquote>
<p><a data-var="soṇṇakontariko → sovaṇṇakontariko (sya1ed, sya2ed); sovaṇṇakattariko (pts-vp-pli1)" data-ref="sc14, ms20Ap1_5658"><i>Itthaṃ sudaṃ āyasmā soṇṇakontariko thero imā gāthāyo abhāsitthāti.</i></a></p>
<p class="endsutta"><a data-ref="sc15, ms20Ap1_5659"><i>Soṇṇakontarikattherassāpadānaṃ dasamaṃ.</i></a></p>
<p class="endsection"><a data-ref="sc16, ms20Ap1_5660"><i>Sakiṃsammajjakavaggo tecattālīsamo.</i></a></p>
<p class="uddana-intro"><a data-ref="sc17, ms20Ap1_5661"><i>Tassuddānaṃ</i></a></p>
<blockquote class="uddanagatha">
<p><a data-ref="sc18, pts-vp-pli2.390, ms20Ap1_5662"><i>Sakiṃsammajjako thero,</i></a><br>
<a><i>ekadussī ekāsanī;</i></a><br>
<a><i>Kadambakoraṇḍakado,</i></a><br>
<a><i>ghatassavanikopi ca.</i></a></p>
<p><a data-ref="sc19, ms20Ap1_5663"><i>Sucintiko kiṅkaṇiko,</i></a><br>
<a><i>soṇṇakontarikopi ca;</i></a><br>
<a><i>Ekagāthāsatañcettha,</i></a><br>
<a><i>ekasattatimeva ca.</i></a></p>
</blockquote>
</article>
</section>
</div>
</body>
</html>
