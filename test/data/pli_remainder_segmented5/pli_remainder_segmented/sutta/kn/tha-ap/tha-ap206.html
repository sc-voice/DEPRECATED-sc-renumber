<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap206">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikārapupphiyavagga</i></a></p>
<h1><a><i>4. Taraṇiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2770, msdiv15"><i>“Atthadassī tu bhagavā,</i></a><br>
<a><i>dvipadindo narāsabho;</i></a><br>
<a><i>Purakkhato sāvakehi,</i></a><br>
<a><i>gaṅgātīramupāgami.</i></a></p>
<p><a data-ref="sc2, ms20Ap1_2771, msdiv16"><i>Samatitti kākapeyyā,</i></a><br>
<a><i>gaṅgā āsi duruttarā;</i></a><br>
<a><i>Uttārayiṃ bhikkhusaṃghaṃ,</i></a><br>
<a><i>buddhañca dvipaduttamaṃ.</i></a></p>
<p><a data-ref="sc3, ms20Ap1_2772, msdiv17"><i>Aṭṭhārase kappasate,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>taraṇāya idaṃ phalaṃ.</i></a></p>
<p><a data-ref="sc4, pts-vp-pli1.205, ms20Ap1_2773, msdiv18"><i>Teraseto kappasate,</i></a><br>
<a data-var="sabbobhavā → sabbhogavā (bj); sabhogavā (pts-vp-pli1)"><i>pañca sabbobhavā ahuṃ;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2774, msdiv19"><i>Pacchime ca bhave asmiṃ,</i></a><br>
<a><i>jātohaṃ brāhmaṇe kule;</i></a><br>
<a><i>Saddhiṃ tīhi sahāyehi,</i></a><br>
<a><i>pabbajiṃ satthu sāsane.</i></a></p>
<p><a data-ref="sc6, ms20Ap1_2775, msdiv20"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2776"><i>Itthaṃ sudaṃ āyasmā taraṇiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2777"><i>Taraṇiyattherassāpadānaṃ catutthaṃ.</i></a></p>
</article>
</section>
</div>
</body>
</html>
