<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap526">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tiṇadāyakavagga</i></a></p>
<h1><a><i>4. Abbhañjanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.456, ms20Ap1_6827, msdiv24"><i>“Nagare bandhumatiyā,</i></a><br>
<a><i>rājuyyāne vasāmahaṃ;</i></a><br>
<a><i>Cammavāsī tadā āsiṃ,</i></a><br>
<a><i>kamaṇḍaludharo ahaṃ.</i></a></p>
<p><a data-ref="sc2, ms20Ap1_6828, msdiv25"><i>Addasaṃ vimalaṃ buddhaṃ,</i></a><br>
<a><i>sayambhuṃ aparājitaṃ;</i></a><br>
<a><i>Padhānaṃ pahitattaṃ taṃ,</i></a><br>
<a data-var="vasiṃ → isiṃ (sya1ed, sya2ed)"><i>jhāyiṃ jhānarataṃ vasiṃ.</i></a></p>
<p><a data-ref="sc3, ms20Ap1_6829, msdiv26"><i>Sabbakāmasamiddhiñca,</i></a><br>
<a><i>oghatiṇṇamanāsavaṃ;</i></a><br>
<a><i>Disvā pasanno sumano,</i></a><br>
<a><i>abbhañjanamadāsahaṃ.</i></a></p>
<p><a data-ref="sc4, ms20Ap1_6830, msdiv27"><i>Ekanavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>abbhañjanassidaṃ phalaṃ.</i></a></p>
<p><a data-ref="sc5, ms20Ap1_6831, msdiv28"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_6832, msdiv29"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_6833, msdiv30"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_6834"><i>Itthaṃ sudaṃ āyasmā abbhañjanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_6835"><i>Abbhañjanadāyakattherassāpadānaṃ catutthaṃ.</i></a></p>
</article>
</section>
</div>
</body>
</html>
