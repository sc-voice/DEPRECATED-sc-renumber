<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap143">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a data-var="1 Atichattiyattheraapadāna → adhichattiyattherāpadānaṃ (si, sya1ed, sya2ed); adhicchattiyattherāpadānaṃ (pts-vp-pli1)"><i>1 Atichattiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2278, msdiv1"><i>“Parinibbute bhagavati,</i></a><br>
<a><i>atthadassīnaruttame;</i></a><br>
<a data-var="Chattātichattaṃ → chattādhichattaṃ (si, pts-vp-pli1)"><i>Chattātichattaṃ kāretvā,</i></a><br>
<a><i>thūpamhi abhiropayiṃ.</i></a></p>
<p><a data-ref="sc2, ms20Ap1_2279, msdiv2"><i>Kālena kālamāgantvā,</i></a><br>
<a data-var="namassiṃ lokanāyakaṃ → satthu cetiyaṃ (bj)"><i>namassiṃ lokanāyakaṃ;</i></a><br>
<a><i>Pupphacchadanaṃ katvāna,</i></a><br>
<a><i>chattamhi abhiropayiṃ.</i></a></p>
<p><a data-ref="sc3, ms20Ap1_2280, msdiv3"><i>Sattarase kappasate,</i></a><br>
<a><i>devarajjamakārayiṃ;</i></a><br>
<a><i>Manussattaṃ na gacchāmi,</i></a><br>
<a><i>thūpapūjāyidaṃ phalaṃ.</i></a></p>
<p><a data-ref="sc4, ms20Ap1_2281, msdiv4"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="atichattiyo → adhichattiyo (si, sya1ed, sya2ed); adhicchattiyo (pts-vp-pli1)" data-ref="sc5, ms20Ap1_2282"><i>Itthaṃ sudaṃ āyasmā atichattiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_2283"><i>Atichattiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
