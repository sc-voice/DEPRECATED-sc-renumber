<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap388">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Avaṭaphalavagga</i></a></p>
<h1><a><i>6. Valliphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4217, msdiv31"><i>“Sabbe janā samāgamma,</i></a><br>
<a><i>agamiṃsu vanaṃ tadā;</i></a><br>
<a><i>Phalamanvesamānā te,</i></a><br>
<a><i>alabhiṃsu phalaṃ tadā.</i></a></p>
<p><a data-ref="sc2, ms20Ap1_4218, msdiv32"><i>Tatthaddasāsiṃ sambuddhaṃ,</i></a><br>
<a><i>sayambhuṃ aparājitaṃ;</i></a><br>
<a><i>Pasannacitto sumano,</i></a><br>
<a><i>valliphalamadāsahaṃ.</i></a></p>
<p><a data-ref="sc3, ms20Ap1_4219, msdiv33"><i>Ekattiṃse ito kappe,</i></a><br>
<a><i>yaṃ phalamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_4220, msdiv34"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_4221, msdiv35"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, pts-vp-pli1.297, ms20Ap1_4222, msdiv36"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_4223"><i>Itthaṃ sudaṃ āyasmā valliphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_4224"><i>Valliphaladāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
