<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap498">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kiṅkaṇipupphavagga</i></a></p>
<h1><a><i>6. Ghatamaṇḍadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6480, msdiv41"><i>“Sucintitaṃ bhagavantaṃ,</i></a><br>
<a><i>lokajeṭṭhaṃ narāsabhaṃ;</i></a><br>
<a><i>Upaviṭṭhaṃ mahāraññaṃ,</i></a><br>
<a><i>vātābādhena pīḷitaṃ.</i></a></p>
<p><a data-ref="sc2, ms20Ap1_6481, msdiv42"><i>Disvā cittaṃ pasādetvā,</i></a><br>
<a><i>ghatamaṇḍamupānayiṃ;</i></a><br>
<a data-var="ācitattā → upacitattā (sya1ed, sya2ed, mr)"><i>Katattā ācitattā ca,</i></a><br>
<a><i>gaṅgā bhāgīrathī ayaṃ.</i></a></p>
<p><a data-ref="sc3, ms20Ap1_6482, msdiv43"><i>Mahāsamuddā cattāro,</i></a><br>
<a><i>ghataṃ sampajjare mama;</i></a><br>
<a><i>Ayañca pathavī ghorā,</i></a><br>
<a><i>appamāṇā asaṅkhiyā.</i></a></p>
<p><a data-ref="sc4, ms20Ap1_6483, msdiv44"><i>Mama saṅkappamaññāya,</i></a><br>
<a data-var="madhusakkarā → madhusakkharā (bj, sya1ed, sya2ed, mr)"><i>bhavate madhusakkarā;</i></a><br>
<a><i>Cātuddīpā ime rukkhā,</i></a><br>
<a><i>pādapā dharaṇīruhā.</i></a></p>
<p><a data-ref="sc5, ms20Ap1_6484, msdiv45"><i>Mama saṅkappamaññāya,</i></a><br>
<a><i>kapparukkhā bhavanti te;</i></a><br>
<a><i>Paññāsakkhattuṃ devindo,</i></a><br>
<a><i>devarajjamakārayiṃ.</i></a></p>
<p><a data-ref="sc6, ms20Ap1_6485, msdiv46"><i>Ekapaññāsakkhattuñca,</i></a><br>
<a><i>cakkavattī ahosahaṃ;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-var="Catunnavutito → channavute ito (bj); catunavute ito (sya1ed, sya2ed, pts-vp-pli1)" data-ref="sc7, ms20Ap1_6486, msdiv47"><i>Catunnavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>ghatamaṇḍassidaṃ phalaṃ.</i></a></p>
<p><a data-ref="sc8, ms20Ap1_6487, msdiv48"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc9, ms20Ap1_6488, msdiv49"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc10, ms20Ap1_6489, msdiv50"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc11, ms20Ap1_6490"><i>Itthaṃ sudaṃ āyasmā ghatamaṇḍadāyako thero imā gāthāyo abhāsitthāti.</i></a></p>
<p class="endsutta"><a data-ref="sc12, ms20Ap1_6491"><i>Ghatamaṇḍadāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
