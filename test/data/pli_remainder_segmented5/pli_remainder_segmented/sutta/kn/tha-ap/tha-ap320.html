<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap320">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a><i>8. Tiraṃsiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3558, msdiv39"><i>“Kesariṃ abhijātaṃva,</i></a><br>
<a><i>aggikkhandhaṃva pabbate;</i></a><br>
<a data-var="Obhāsentaṃ disā sabbā → disāsinnaṃ (sya1ed, sya2ed); nivāsentaṃ (mr)"><i>Obhāsentaṃ disā sabbā,</i></a><br>
<a><i>siddhatthaṃ pabbatantare.</i></a></p>
<p><a data-ref="sc2, ms20Ap1_3559, msdiv40"><i>Sūriyassa ca ālokaṃ,</i></a><br>
<a><i>candālokaṃ tatheva ca;</i></a><br>
<a><i>Buddhālokañca disvāna,</i></a><br>
<a><i>vitti me udapajjatha.</i></a></p>
<p><a data-ref="sc3, ms20Ap1_3560, msdiv41"><i>Tayo āloke disvāna,</i></a><br>
<a data-var="sambuddhaṃ → buddhañca (bj); disvāna (sya1ed, sya2ed, pts-vp-pli1)"><i>sambuddhaṃ sāvakuttamaṃ;</i></a><br>
<a><i>Ekaṃsaṃ ajinaṃ katvā,</i></a><br>
<a><i>santhaviṃ lokanāyakaṃ.</i></a></p>
<p><a data-ref="sc4, ms20Ap1_3561, msdiv42"><i>Tayo hi ālokakarā,</i></a><br>
<a><i>loke lokatamonudā;</i></a><br>
<a><i>Cando ca sūriyo cāpi,</i></a><br>
<a><i>buddho ca lokanāyako.</i></a></p>
<p><a data-ref="sc5, ms20Ap1_3562, msdiv43"><i>Opammaṃ upadassetvā,</i></a><br>
<a><i>kittito me mahāmuni;</i></a><br>
<a><i>Buddhassa vaṇṇaṃ kittetvā,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc6, ms20Ap1_3563, msdiv44"><i>Catunnavutito kappe,</i></a><br>
<a><i>yaṃ buddhamabhikittayiṃ;</i></a><br>
<a><i>Duggatiṃ nābhijānāmi,</i></a><br>
<a><i>kittanāya idaṃ phalaṃ.</i></a></p>
<p><a data-ref="sc7, pts-vp-pli1.257, ms20Ap1_3564, msdiv45"><i>Ekasaṭṭhimhito kappe,</i></a><br>
<a><i>eko ñāṇadharo ahu;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc8, ms20Ap1_3565, msdiv46"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_3566"><i>Itthaṃ sudaṃ āyasmā tiraṃsiyo thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_3567"><i>Tiraṃsiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
