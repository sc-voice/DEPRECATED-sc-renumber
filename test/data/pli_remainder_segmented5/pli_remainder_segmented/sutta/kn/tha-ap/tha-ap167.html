<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap167">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a data-var="5 Kaṇikārachattiyattheraapadāna → kaṇikāracchadaniyattherāpadānaṃ (bj, pts-vp-pli1); kaṇikārachadaniyattherāpadānaṃ (sya1ed, sya2ed)"><i>5 Kaṇikārachattiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2463, msdiv23"><i>“Vessabhū nāma sambuddho,</i></a><br>
<a><i>lokajeṭṭho narāsabho;</i></a><br>
<a><i>Divāvihārāya muni,</i></a><br>
<a><i>ogāhayi mahāvanaṃ.</i></a></p>
<p><a data-ref="sc2, ms20Ap1_2464, msdiv24"><i>Kaṇikāraṃ ocinitvā,</i></a><br>
<a><i>chattaṃ katvānahaṃ tadā;</i></a><br>
<a><i>Pupphacchadanaṃ katvāna,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_2465, msdiv25"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2466, msdiv26"><i>Ito vīsatikappamhi,</i></a><br>
<a><i>soṇṇābhā aṭṭha khattiyā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2467, msdiv27"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="kaṇikārachattiyo → kaṇikāracchadaniyo (bj); kaṇikārachadaniyo (sya1ed, sya2ed); kaṇikārapupphiyo (pts-vp-pli1)" data-ref="sc6, ms20Ap1_2468"><i>Itthaṃ sudaṃ āyasmā kaṇikārachattiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2469"><i>Kaṇikārachattiyattherassāpadānaṃ pañcamaṃ.</i></a></p>
</article>
</section>
</div>
</body>
</html>
