<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap114">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mahāparivāravagga</i></a></p>
<h1><a><i>2. Sumaṅgalattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1953, msdiv11"><i>“Atthadassī jinavaro,</i></a><br>
<a><i>lokajeṭṭho narāsabho;</i></a><br>
<a><i>Vihārā abhinikkhamma,</i></a><br>
<a><i>taḷākaṃ upasaṅkami.</i></a></p>
<p><a data-ref="sc2, ms20Ap1_1954, msdiv12"><i>Nhatvā pitvā ca sambuddho,</i></a><br>
<a><i>uttaritvekacīvaro;</i></a><br>
<a><i>Aṭṭhāsi bhagavā tattha,</i></a><br>
<a><i>vilokento disodisaṃ.</i></a></p>
<p><a data-ref="sc3, ms20Ap1_1955, msdiv13"><i>Bhavane upaviṭṭhohaṃ,</i></a><br>
<a><i>addasaṃ lokanāyakaṃ;</i></a><br>
<a><i>Haṭṭho haṭṭhena cittena,</i></a><br>
<a><i>apphoṭesiṃ ahaṃ tadā.</i></a></p>
<p><a data-ref="sc4, ms20Ap1_1956, msdiv14"><i>Sataraṃsiṃva jotantaṃ,</i></a><br>
<a data-var="kañcanaṃ → iminā pādadvayena purimapādadvayassa purato"><i>pabhāsantaṃva kañcanaṃ;</i></a><br>
<a><i>Naccagīte payuttohaṃ,</i></a><br>
<a><i>pañcaṅgatūriyamhi ca.</i></a></p>
<p><a data-ref="sc5, ms20Ap1_1957, msdiv15"><i>Yaṃ yaṃ yonupapajjāmi,</i></a><br>
<a><i>devattaṃ atha mānusaṃ;</i></a><br>
<a><i>Sabbe satte abhibhomi,</i></a><br>
<a data-var="yaso → ayañca gāthā pariggahetigāthāya anantarameva ṭhātuṃ"><i>vipulo hoti me yaso.</i></a></p>
<p><a data-ref="sc6, pts-vp-pli1.148, ms20Ap1_1958, msdiv16"><i>Namo te purisājañña,</i></a><br>
<a><i>namo te purisuttama;</i></a><br>
<a><i>Attānaṃ tosayitvāna,</i></a><br>
<a><i>pare tosesi tvaṃ muni.</i></a></p>
<p><a data-var="Pariggahe → pariggayha (bj); pariggahetvā (si); pariggahitvā (sya1ed, sya2ed); paṭiggahetvā (pts-vp-pli1); pariggahena (mr)" data-ref="sc7, ms20Ap1_1959, msdiv17"><i>Pariggahe nisīditvā,</i></a><br>
<a><i>hāsaṃ katvāna subbate;</i></a><br>
<a><i>Upaṭṭhahitvā sambuddhaṃ,</i></a><br>
<a><i>tusitaṃ upapajjahaṃ.</i></a></p>
<p><a data-ref="sc8, ms20Ap1_1960, msdiv18"><i>Soḷaseto kappasate,</i></a><br>
<a><i>dvinavaekacintitā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_1961, msdiv19"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_1962"><i>Itthaṃ sudaṃ āyasmā sumaṅgalo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_1963"><i>Sumaṅgalattherassāpadānaṃ dutiyaṃ.</i></a></p>
</article>
</section>
</div>
</body>
</html>
