<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap253">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Thomakavagga</i></a></p>
<h1><a><i>1. Thomakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3094, msdiv1"><i>“Devaloke ṭhito santo,</i></a><br>
<a><i>vipassissa mahesino;</i></a><br>
<a><i>Dhammaṃ suṇitvā mudito,</i></a><br>
<a><i>imaṃ vācaṃ abhāsahaṃ.</i></a></p>
<p><a data-ref="sc2, ms20Ap1_3095, msdiv2"><i>‘Namo te purisājañña,</i></a><br>
<a><i>namo te purisuttama;</i></a><br>
<a data-var="Bahujjanaṃ → bahuṃ janaṃ (bj, pts-vp-pli1)"><i>Bahujjanaṃ tārayasi,</i></a><br>
<a><i>desento amataṃ padaṃ’.</i></a></p>
<p><a data-ref="sc3, ms20Ap1_3096, msdiv3"><i>Ekanavutito kappe,</i></a><br>
<a><i>yaṃ vācamabhaṇiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>thomanāya idaṃ phalaṃ.</i></a></p>
<p><a data-ref="sc4, ms20Ap1_3097, msdiv4"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3098"><i>Itthaṃ sudaṃ āyasmā thomako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3099"><i>Thomakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
