<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap184">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṭajapupphiyavagga</i></a></p>
<h1><a><i>2. Bandhujīvakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.192, ms20Ap1_2588, msdiv6"><i>“Siddhattho nāma sambuddho,</i></a><br>
<a><i>sayambhū sabbhi vaṇṇito;</i></a><br>
<a><i>Samādhiṃ so samāpanno,</i></a><br>
<a><i>nisīdi pabbatantare.</i></a></p>
<p><a data-ref="sc2, ms20Ap1_2589, msdiv7"><i>Jātassare gavesanto,</i></a><br>
<a><i>dakajaṃ pupphamuttamaṃ;</i></a><br>
<a><i>Bandhujīvakapupphāni,</i></a><br>
<a><i>addasaṃ samanantaraṃ.</i></a></p>
<p><a data-ref="sc3, ms20Ap1_2590, msdiv8"><i>Ubho hatthehi paggayha,</i></a><br>
<a><i>upāgacchiṃ mahāmuniṃ;</i></a><br>
<a><i>Pasannacitto sumano,</i></a><br>
<a><i>siddhatthassābhiropayiṃ.</i></a></p>
<p><a data-ref="sc4, ms20Ap1_2591, msdiv9"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_2592, msdiv10"><i>Ito cātuddase kappe,</i></a><br>
<a><i>eko āsiṃ janādhipo;</i></a><br>
<a><i>Samuddakappo nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2593, msdiv11"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2594"><i>Itthaṃ sudaṃ āyasmā bandhujīvako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2595"><i>Bandhujīvakattherassāpadānaṃ dutiyaṃ.</i></a></p>
</article>
</section>
</div>
</body>
</html>
