<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap429">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakiṃsammajjakavagga</i></a></p>
<h1><a data-var="7 Ekadhammassavaniyattheraapadāna → ekadhammasavaṇiyattherāpadānaṃ (bj); ekadhammasavanīyattherāpadānaṃ (pts-vp-pli1)"><i>7 Ekadhammassavaniyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5569, msdiv88"><i>“Padumuttaro nāma jino,</i></a><br>
<a><i>sabbadhammāna pāragū;</i></a><br>
<a><i>Catusaccaṃ pakāsento,</i></a><br>
<a><i>santāresi bahuṃ janaṃ.</i></a></p>
<p><a data-ref="sc2, ms20Ap1_5570, msdiv89"><i>Ahaṃ tena samayena,</i></a><br>
<a><i>jaṭilo uggatāpano;</i></a><br>
<a><i>Dhunanto vākacīrāni,</i></a><br>
<a><i>gacchāmi ambare tadā.</i></a></p>
<p><a data-ref="sc3, ms20Ap1_5571, msdiv90"><i>Buddhaseṭṭhassa upari,</i></a><br>
<a><i>gantuṃ na visahāmahaṃ;</i></a><br>
<a><i>Pakkhīva selamāsajja,</i></a><br>
<a><i>gamanaṃ na labhāmahaṃ.</i></a></p>
<p><a data-ref="sc4, ms20Ap1_5572, msdiv91"><i>Udake vokkamitvāna,</i></a><br>
<a><i>evaṃ gacchāmi ambare;</i></a><br>
<a><i>Na me idaṃ bhūtapubbaṃ,</i></a><br>
<a><i>iriyāpathavikopanaṃ.</i></a></p>
<p><a data-ref="sc5, ms20Ap1_5573, msdiv92"><i>Handa metaṃ gavesissaṃ,</i></a><br>
<a><i>appevatthaṃ labheyyahaṃ;</i></a><br>
<a><i>Orohanto antalikkhā,</i></a><br>
<a><i>saddamassosi satthuno.</i></a></p>
<p><a data-ref="sc6, pts-vp-pli2.385, ms20Ap1_5574, msdiv93"><i>Sarena rajanīyena,</i></a><br>
<a data-var="savanīyena → savaṇīyena (bj) | vaggunā → vattunā (sya1ed, sya2ed)"><i>savanīyena vaggunā;</i></a><br>
<a><i>Aniccataṃ kathentassa,</i></a><br>
<a><i>taññeva uggahiṃ tadā;</i></a><br>
<a><i>Aniccasaññamuggayha,</i></a><br>
<a><i>agamāsiṃ mamassamaṃ.</i></a></p>
<p><a data-ref="sc7, ms20Ap1_5575, msdiv94"><i>Yāvatāyuṃ vasitvāna,</i></a><br>
<a><i>tattha kālaṅkato ahaṃ;</i></a><br>
<a><i>Carime vattamānamhi,</i></a><br>
<a><i>saddhammassavanaṃ sariṃ.</i></a></p>
<p><a data-ref="sc8, ms20Ap1_5576, msdiv95"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc9, ms20Ap1_5577, msdiv96"><i>Tiṃsakappasahassāni,</i></a><br>
<a><i>devaloke ramiṃ ahaṃ;</i></a><br>
<a><i>Ekapaññāsakkhattuñca,</i></a><br>
<a><i>devarajjamakārayiṃ.</i></a></p>
<p><a data-var="Ekavīsatikkhattuñca → ekatiṃsati … (sya1ed, sya2ed)" data-ref="sc10, ms20Ap1_5578, msdiv97"><i>Ekavīsatikkhattuñca,</i></a><br>
<a><i>cakkavattī ahosahaṃ;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc11, ms20Ap1_5579, msdiv98"><i>Anubhomi sakaṃ puññaṃ,</i></a><br>
<a><i>sukhitohaṃ bhavābhave;</i></a><br>
<a><i>Anussarāmi taṃ saññaṃ,</i></a><br>
<a><i>saṃsaranto bhavābhave;</i></a><br>
<a><i>Na koṭiṃ paṭivijjhāmi,</i></a><br>
<a><i>nibbānaṃ accutaṃ padaṃ.</i></a></p>
<p><a data-ref="sc12, ms20Ap1_5580, msdiv99"><i>Pitugehe nisīditvā,</i></a><br>
<a><i>samaṇo bhāvitindriyo;</i></a><br>
<a data-var="Kathaṃsa → kathayaṃ (bj, mr); kathaṃ sa (sya1ed); kathaṃ so (sya2ed); kathāyaṃ (pts-vp-pli1)"><i>Kathaṃsa paridīpento,</i></a><br>
<a><i>aniccatamudāhari.</i></a></p>
<p><a data-ref="sc13, ms20Ap1_5581, msdiv100"><i>‘Aniccā vata saṅkhārā,</i></a><br>
<a><i>uppādavayadhammino;</i></a><br>
<a><i>Uppajjitvā nirujjhanti,</i></a><br>
<a><i>tesaṃ vūpasamo sukho’.</i></a></p>
<p><a data-ref="sc14, ms20Ap1_5582, msdiv101"><i>Saha gāthaṃ suṇitvāna,</i></a><br>
<a><i>pubbasaññamanussariṃ;</i></a><br>
<a><i>Ekāsane nisīditvā,</i></a><br>
<a><i>arahattamapāpuṇiṃ.</i></a></p>
</blockquote>
<hr>
<blockquote class="gatha">
<p><a data-ref="sc15, ms20Ap1_5583, msdiv102"><i>**Jātiyā sattavassena**,</i></a><br>
<a><i>arahattamapāpuṇiṃ;</i></a><br>
<a><i>Upasampādayī buddho,</i></a><br>
<a><i>dhammassavanassidaṃ phalaṃ.</i></a></p>
<p><a data-ref="sc16, ms20Ap1_5584, msdiv103"><i>Satasahassito kappe,</i></a><br>
<a><i>yaṃ dhammamasuṇiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dhammassavanassidaṃ phalaṃ.</i></a></p>
<p><a data-ref="sc17, ms20Ap1_5585, msdiv104"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc18, ms20Ap1_5586, msdiv105"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc19, ms20Ap1_5587, msdiv106"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="ekadhammassavaniyo → ekadhammasavaṇiyo (bj); ekadhammasavaniyo (sya1ed, sya2ed); ekadhammasavanīyo (pts-vp-pli1)" data-ref="sc20, ms20Ap1_5588"><i>Itthaṃ sudaṃ āyasmā ekadhammassavaniyo thero imā gāthāyo abhāsitthāti.</i></a></p>
<p class="endsutta"><a data-ref="sc21, ms20Ap1_5589"><i>Ekadhammassavaniyattherassāpadānaṃ sattamaṃ.</i></a></p>
</article>
</section>
</div>
</body>
</html>
