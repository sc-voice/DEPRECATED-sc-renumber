<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap450">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Vibhītakavagga</i></a></p>
<h1><a><i>8. Pādapīṭhiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.400, ms20Ap1_5838, msdiv50"><i>“Sumedho nāma sambuddho,</i></a><br>
<a><i>aggo kāruṇiko muni;</i></a><br>
<a><i>Tārayitvā bahū satte,</i></a><br>
<a><i>nibbuto so mahāyaso.</i></a></p>
<p><a data-ref="sc2, ms20Ap1_5839, msdiv51"><i>Sīhāsanassa sāmantā,</i></a><br>
<a><i>sumedhassa mahesino;</i></a><br>
<a><i>Pasannacitto sumano,</i></a><br>
<a><i>pādapīṭhamakārayiṃ.</i></a></p>
<p><a data-ref="sc3, ms20Ap1_5840, msdiv52"><i>Katvāna kusalaṃ kammaṃ,</i></a><br>
<a><i>sukhapākaṃ sukhudrayaṃ;</i></a><br>
<a><i>Puññakammena saṃyutto,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc4, ms20Ap1_5841, msdiv53"><i>Tattha me vasamānassa,</i></a><br>
<a><i>puññakammasamaṅgino;</i></a><br>
<a><i>Padāni uddharantassa,</i></a><br>
<a><i>soṇṇapīṭhā bhavanti me.</i></a></p>
<p><a data-ref="sc5, ms20Ap1_5842, msdiv54"><i>Lābhā tesaṃ suladdhaṃ vo,</i></a><br>
<a><i>ye labhanti upassutiṃ;</i></a><br>
<a><i>Nibbute kāraṃ katvāna,</i></a><br>
<a><i>labhanti vipulaṃ sukhaṃ.</i></a></p>
<p><a data-ref="sc6, ms20Ap1_5843, msdiv55"><i>Mayāpi sukataṃ kammaṃ,</i></a><br>
<a><i>vāṇijjaṃ suppayojitaṃ;</i></a><br>
<a><i>Pādapīṭhaṃ karitvāna,</i></a><br>
<a><i>soṇṇapīṭhaṃ labhāmahaṃ.</i></a></p>
<p><a data-ref="sc7, ms20Ap1_5844, msdiv56"><i>Yaṃ yaṃ disaṃ pakkamāmi,</i></a><br>
<a data-var="kiccayenahaṃ → paccayenahaṃ (bj, pts-vp-pli1)"><i>kenaci kiccayenahaṃ;</i></a><br>
<a data-var="Soṇṇapīṭhe akkamāmi → soṇṇapīṭhena kamāmi (mr)"><i>Soṇṇapīṭhe akkamāmi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc8, ms20Ap1_5845, msdiv57"><i>Tiṃsakappasahassamhi,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pādapīṭhassidaṃ phalaṃ.</i></a></p>
<p><a data-ref="sc9, ms20Ap1_5846, msdiv58"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc10, ms20Ap1_5847, msdiv59"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc11, ms20Ap1_5848, msdiv60"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc12, ms20Ap1_5849"><i>Itthaṃ sudaṃ āyasmā pādapīṭhiyo thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_5850"><i>Pādapīṭhiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
