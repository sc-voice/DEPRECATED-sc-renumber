<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap171">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a><i>9. Samādapakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2492, msdiv44"><i>“Nagare bandhumatiyā,</i></a><br>
<a><i>mahāpūgagaṇo ahu;</i></a><br>
<a><i>Tesāhaṃ pavaro āsiṃ,</i></a><br>
<a data-var="baddhacarā → paṭṭhacarā (sya1ed, sya2ed); paddhacarā (pts-vp-pli1)"><i>mama baddhacarā ca te.</i></a></p>
<p><a data-ref="sc2, ms20Ap1_2493, msdiv45"><i>Sabbe te sannipātetvā,</i></a><br>
<a><i>puññakamme samādayiṃ;</i></a><br>
<a><i>Māḷaṃ kassāma saṃghassa,</i></a><br>
<a><i>puññakkhettaṃ anuttaraṃ.</i></a></p>
<p><a data-ref="sc3, ms20Ap1_2494, msdiv46"><i>Sādhūti te paṭissutvā,</i></a><br>
<a><i>mama chandavasānugā;</i></a><br>
<a><i>Niṭṭhāpetvā ca taṃ māḷaṃ,</i></a><br>
<a><i>vipassissa adamhase.</i></a></p>
<p><a data-ref="sc4, ms20Ap1_2495, msdiv47"><i>Ekanavutito kappe,</i></a><br>
<a><i>yaṃ māḷamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>māḷadānassidaṃ phalaṃ.</i></a></p>
<p><a data-var="Ekūnasattatikappe → ekūnasaṭṭhikappamhi (bj, sya1ed, sya2ed, pts-vp-pli1)" data-ref="sc5, ms20Ap1_2496, msdiv48"><i>Ekūnasattatikappe,</i></a><br>
<a><i>eko āsi janādhipo;</i></a><br>
<a><i>Ādeyyo nāma nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2497, msdiv49"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2498"><i>Itthaṃ sudaṃ āyasmā samādapako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2499"><i>Samādapakattherassāpadānaṃ navamaṃ.</i></a></p>
</article>
</section>
</div>
</body>
</html>
