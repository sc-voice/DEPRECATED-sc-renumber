<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap157">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bandhujīvakavagga</i></a></p>
<h1><a data-var="5 Mandāravapupphapūjakattheraapadāna → mandāravapūjakattherāpadānaṃ (bj, pts-vp-pli1)"><i>5 Mandāravapupphapūjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.178, ms20Ap1_2385, msdiv25"><i>“Devaputto ahaṃ santo,</i></a><br>
<a><i>pūjayiṃ sikhināyakaṃ;</i></a><br>
<a><i>Mandāravena pupphena,</i></a><br>
<a><i>buddhassa abhiropayiṃ.</i></a></p>
<p><a data-ref="sc2, ms20Ap1_2386, msdiv26"><i>Sattāhaṃ chadanaṃ āsi,</i></a><br>
<a><i>dibbaṃ mālaṃ tathāgate;</i></a><br>
<a><i>Sabbe janā samāgantvā,</i></a><br>
<a><i>namassiṃsu tathāgataṃ.</i></a></p>
<p><a data-ref="sc3, ms20Ap1_2387, msdiv27"><i>Ekattiṃse ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2388, msdiv28"><i>Ito ca dasame kappe,</i></a><br>
<a><i>rājāhosiṃ jutindharo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2389, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="mandāravapupphapūjako → mandāravapūjako (bj, pts-vp-pli1)" data-ref="sc6, ms20Ap1_2390"><i>Itthaṃ sudaṃ āyasmā mandāravapupphapūjako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2391"><i>Mandāravapupphapūjakattherassāpadānaṃ pañcamaṃ.</i></a></p>
</article>
</section>
</div>
</body>
</html>
