<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap347">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekapadumiyavagga</i></a></p>
<h1><a><i>5. Naḷāgārikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3919, msdiv31"><i>“Himavantassāvidūre,</i></a><br>
<a><i>hārito nāma pabbato;</i></a><br>
<a><i>Sayambhū nārado nāma,</i></a><br>
<a><i>rukkhamūle vasī tadā.</i></a></p>
<p><a data-ref="sc2, ms20Ap1_3920, msdiv32"><i>Naḷāgāraṃ karitvāna,</i></a><br>
<a><i>tiṇena chādayiṃ ahaṃ;</i></a><br>
<a><i>Caṅkamaṃ sodhayitvāna,</i></a><br>
<a><i>sayambhussa adāsahaṃ.</i></a></p>
<p><a data-ref="sc3, ms20Ap1_3921, msdiv33"><i>Catuddasasu kappesu,</i></a><br>
<a><i>devaloke ramiṃ ahaṃ;</i></a><br>
<a><i>Catusattatikkhattuñca,</i></a><br>
<a><i>devarajjaṃ akārayiṃ.</i></a></p>
<p><a data-var="Catusattatikkhattuñca → sattasattati … (bj, sya1ed, sya2ed, pts-vp-pli1)" data-ref="sc4, pts-vp-pli1.279, ms20Ap1_3922, msdiv34"><i>Catusattatikkhattuñca,</i></a><br>
<a><i>cakkavattī ahosahaṃ;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc5, ms20Ap1_3923, msdiv35"><i>Ubbiddhaṃ bhavanaṃ mayhaṃ,</i></a><br>
<a><i>Indalaṭṭhīva uggataṃ;</i></a><br>
<a><i>Sahassathambhaṃ atulaṃ,</i></a><br>
<a><i>Vimānaṃ sapabhassaraṃ.</i></a></p>
<p><a data-ref="sc6, ms20Ap1_3924, msdiv36"><i>Dve sampattī anubhotvā,</i></a><br>
<a><i>sukkamūlena codito;</i></a><br>
<a><i>Gotamassa bhagavato,</i></a><br>
<a><i>sāsane pabbajiṃ ahaṃ.</i></a></p>
<p><a data-ref="sc7, ms20Ap1_3925, msdiv37"><i>Padhānapahitattomhi,</i></a><br>
<a><i>upasanto nirūpadhi;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_3926, msdiv38"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_3927"><i>Itthaṃ sudaṃ āyasmā naḷāgāriko thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_3928"><i>Naḷāgārikattherassāpadānaṃ pañcamaṃ.</i></a></p>
</article>
</section>
</div>
</body>
</html>
