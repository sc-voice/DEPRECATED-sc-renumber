<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap92">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>10. Padumapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.132, ms20Ap1_1754, msdiv51"><i>“Pokkharavanaṃ paviṭṭho,</i></a><br>
<a><i>Bhañjanto padumānihaṃ;</i></a><br>
<a data-var="Tatthaddasaṃ phussaṃ buddhaṃ → addasaṃ phussasambuddhaṃ (bj, sya1ed, sya2ed, pts-vp-pli1)"><i>Tatthaddasaṃ phussaṃ buddhaṃ,</i></a><br>
<a><i>Bāttiṃsavaralakkhaṇaṃ.</i></a></p>
<p><a data-ref="sc2, ms20Ap1_1755, msdiv52"><i>Padumapupphaṃ gahetvāna,</i></a><br>
<a><i>ākāse ukkhipiṃ ahaṃ;</i></a><br>
<a><i>Pāpakammaṃ saritvāna,</i></a><br>
<a><i>pabbajiṃ anagāriyaṃ.</i></a></p>
<p><a data-ref="sc3, ms20Ap1_1756, msdiv53"><i>Pabbajitvāna kāyena,</i></a><br>
<a><i>manasā saṃvutena ca;</i></a><br>
<a><i>Vacīduccaritaṃ hitvā,</i></a><br>
<a><i>ājīvaṃ parisodhayiṃ.</i></a></p>
<p><a data-ref="sc4, ms20Ap1_1757, msdiv54"><i>Dvenavute ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_1758, msdiv55"><i>Padumābhāsanāmā ca,</i></a><br>
<a><i>aṭṭhārasa mahīpatī;</i></a><br>
<a><i>Aṭṭhārasesu kappesu,</i></a><br>
<a><i>aṭṭhatālīsamāsisuṃ.</i></a></p>
<p><a data-ref="sc6, ms20Ap1_1759, msdiv56"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1542)</i></a></p>
</blockquote>
<p><a data-ref="sc7, ms20Ap1_1760"><i>Itthaṃ sudaṃ āyasmā padumapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1761"><i>Padumapupphiyattherassāpadānaṃ dasamaṃ.</i></a></p>
<p class="endsection"><a data-var="Timiravaggo → timirapupphiyavaggo (bj, sya1ed, sya2ed, pts-vp-pli1)" data-ref="sc9, ms20Ap1_1762"><i>Timiravaggo navamo.</i></a></p>
<p class="uddana-intro"><a data-ref="sc10, ms20Ap1_1763"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_1764"><i>Timiranaṅgalīpuppha,</i></a><br>
<a><i>nippannañjaliko adho;</i></a><br>
<a><i>Dve raṃsisaññī phalado,</i></a><br>
<a><i>saddasaññī ca secako;</i></a><br>
<a><i>Padmapupphī ca gāthāyo,</i></a><br>
<a><i>chappaññāsa pakittitā.</i></a></p>
</blockquote>
</article>
</section>
</div>
</body>
</html>
