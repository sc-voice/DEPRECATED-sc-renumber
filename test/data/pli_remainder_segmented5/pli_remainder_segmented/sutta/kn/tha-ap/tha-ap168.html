<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap168">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a><i>6. Sappidāyakattheraapadāna</i></a></h1>
</div>
<blockquote class="gatha">
<p><a data-var="nāmāsi → nāmātha (bj, pts-vp-pli1, mr)" data-ref="sc1, pts-vp-pli1.184, ms20Ap1_2470, msdiv28"><i>“Phusso nāmāsi bhagavā,</i></a><br>
<a><i>āhutīnaṃ paṭiggaho;</i></a><br>
<a><i>Gacchate vīthiyaṃ vīro,</i></a><br>
<a><i>nibbāpento mahājanaṃ.</i></a></p>
<p><a data-ref="sc2, ms20Ap1_2471, msdiv29"><i>Anupubbena bhagavā,</i></a><br>
<a><i>āgacchi mama santikaṃ;</i></a><br>
<a data-var="Tato taṃ → tatohaṃ (bj, sya1ed, sya2ed, pts-vp-pli1)"><i>Tato taṃ pattaṃ paggayha,</i></a><br>
<a><i>sappitelamadāsahaṃ.</i></a></p>
<p><a data-ref="sc3, ms20Ap1_2472, msdiv30"><i>Dvenavute ito kappe,</i></a><br>
<a><i>yaṃ sappimadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>sappidānassidaṃ phalaṃ.</i></a></p>
<p><a data-ref="sc4, ms20Ap1_2473, msdiv31"><i>Chappaññāse ito kappe,</i></a><br>
<a><i>eko āsi samodako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2474, msdiv32"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2475"><i>Itthaṃ sudaṃ āyasmā sappidāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2476"><i>Sappidāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
