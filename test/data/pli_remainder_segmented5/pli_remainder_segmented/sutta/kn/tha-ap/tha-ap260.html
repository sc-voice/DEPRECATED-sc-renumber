<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap260">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Thomakavagga</i></a></p>
<h1><a><i>8. Paṇṇadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3135, msdiv28"><i>“Pabbate himavantamhi,</i></a><br>
<a><i>vākacīradharo ahaṃ;</i></a><br>
<a><i>Aloṇapaṇṇabhakkhomhi,</i></a><br>
<a><i>niyamesu ca saṃvuto.</i></a></p>
<p><a data-ref="sc2, ms20Ap1_3136, msdiv29"><i>Pātarāse anuppatte,</i></a><br>
<a><i>siddhattho upagacchi maṃ;</i></a><br>
<a><i>Tāhaṃ buddhassa pādāsiṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc3, pts-vp-pli1.229, ms20Ap1_3137, msdiv30"><i>Catunnavutito kappe,</i></a><br>
<a><i>yaṃ paṇṇamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>paṇṇadānassidaṃ phalaṃ.</i></a></p>
<p><a data-ref="sc4, ms20Ap1_3138, msdiv31"><i>Sattavīsatikappamhi,</i></a><br>
<a data-var="sadatthiyo → yadatthiyo (bj, sya1ed, sya2ed, pts-vp-pli1)"><i>rājā āsiṃ sadatthiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_3139, msdiv32"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3140"><i>Itthaṃ sudaṃ āyasmā paṇṇadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3141"><i>Paṇṇadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
