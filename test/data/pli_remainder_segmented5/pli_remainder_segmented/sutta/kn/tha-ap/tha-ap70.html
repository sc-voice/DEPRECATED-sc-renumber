<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap70">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>8. Ambadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1557, msdiv53"><i>“Anomadassī bhagavā,</i></a><br>
<a><i>nisinno pabbatantare;</i></a><br>
<a><i>Mettāya aphari loke,</i></a><br>
<a><i>appamāṇe nirūpadhi.</i></a></p>
<p><a data-ref="sc2, ms20Ap1_1558, msdiv54"><i>Kapi ahaṃ tadā āsiṃ,</i></a><br>
<a><i>himavante naguttame;</i></a><br>
<a data-var="anomadassiṃ taṃ → anomaṃ amitaṃ (bj); anomamadhikaṃ (sya1ed, sya2ed); anomamamitaṃ (pts-vp-pli1)"><i>Disvā anomadassiṃ taṃ,</i></a><br>
<a><i>buddhe cittaṃ pasādayiṃ.</i></a></p>
<p><a data-ref="sc3, ms20Ap1_1559, msdiv55"><i>Avidūre himavantassa,</i></a><br>
<a><i>ambāsuṃ phalino tadā;</i></a><br>
<a><i>Tato pakkaṃ gahetvāna,</i></a><br>
<a><i>ambaṃ samadhukaṃ adaṃ.</i></a></p>
<p><a data-ref="sc4, pts-vp-pli1.117, ms20Ap1_1560, msdiv56"><i>Taṃ me buddho viyākāsi,</i></a><br>
<a><i>anomadassī mahāmuni;</i></a><br>
<a><i>Iminā madhudānena,</i></a><br>
<a><i>ambadānena cūbhayaṃ.</i></a></p>
<p><a data-ref="sc5, ms20Ap1_1561, msdiv57"><i>Sattapaññāsakappamhi,</i></a><br>
<a><i>devaloke ramissati;</i></a><br>
<a><i>Avasesesu kappesu,</i></a><br>
<a><i>vokiṇṇaṃ saṃsarissati.</i></a></p>
<p><a data-ref="sc6, ms20Ap1_1562, msdiv58"><i>Khepetvā pāpakaṃ kammaṃ,</i></a><br>
<a><i>paripakkāya buddhiyā;</i></a><br>
<a><i>Vinipātamagantvāna,</i></a><br>
<a><i>kilese jhāpayissati.</i></a></p>
<p><a data-ref="sc7, ms20Ap1_1563, msdiv59"><i>Damena uttamenāhaṃ,</i></a><br>
<a><i>damitomhi mahesinā;</i></a><br>
<a><i>Pattomhi acalaṃ ṭhānaṃ,</i></a><br>
<a><i>hitvā jayaparājayaṃ.</i></a></p>
<p><a data-ref="sc8, ms20Ap1_1564, msdiv60"><i>Sattasattatikappasate,</i></a><br>
<a><i>ambaṭṭhajasanāmakā;</i></a><br>
<a><i>Catuddasa te rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_1565, msdiv61"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_1566"><i>Itthaṃ sudaṃ āyasmā ambadāyako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_1567"><i>Ambadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
