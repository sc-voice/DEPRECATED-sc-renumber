<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap482">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Naḷamālivagga</i></a></p>
<h1><a data-var="10 Pulinacaṅkamiyattheraapadāna → puḷinacaṅkamiyattherāpadānaṃ (sya1ed, sya2ed)"><i>10 Pulinacaṅkamiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6173, msdiv90"><i>“Migaluddo pure āsiṃ,</i></a><br>
<a><i>araññe kānane ahaṃ;</i></a><br>
<a><i>Vātamigaṃ gavesanto,</i></a><br>
<a><i>caṅkamaṃ addasaṃ ahaṃ.</i></a></p>
<p><a data-var="pulinaṃ → puḷinaṃ (sya1ed, sya2ed, mr); ucchaṅgapulinaṃ (pts-vp-pli1)" data-ref="sc2, ms20Ap1_6174, msdiv91"><i>Ucchaṅgena pulinaṃ gayha,</i></a><br>
<a><i>caṅkame okiriṃ ahaṃ;</i></a><br>
<a><i>Pasannacitto sumano,</i></a><br>
<a><i>sugatassa sirīmato.</i></a></p>
<p><a data-ref="sc3, ms20Ap1_6175, msdiv92"><i>Ekatiṃse ito kappe,</i></a><br>
<a><i>pulinaṃ okiriṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>pulinassa idaṃ phalaṃ.</i></a></p>
<p><a data-ref="sc4, ms20Ap1_6176, msdiv93"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_6177, msdiv94"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_6178, msdiv95"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (4938)</i></a></p>
</blockquote>
<p><a data-var="pulinacaṅkamiyo → puḷinacaṅkamiyo (sya1ed, sya2ed)" data-ref="sc7, ms20Ap1_6179"><i>Itthaṃ sudaṃ āyasmā pulinacaṅkamiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_6180"><i>Pulinacaṅkamiyattherassāpadānaṃ dasamaṃ.</i></a></p>
<p class="endsection"><a data-ref="sc9, ms20Ap1_6181"><i>Naḷamālivaggo aṭṭhacattālīsamo.</i></a></p>
<p class="uddana-intro"><a data-ref="sc10, ms20Ap1_6182"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_6183"><i>Naḷamālī maṇidado,</i></a><br>
<a><i>ukkāsatikabījanī;</i></a><br>
<a><i>Kummāso ca kusaṭṭho ca,</i></a><br>
<a><i>giripunnāgiyopi ca.</i></a></p>
<p><a data-ref="sc12, ms20Ap1_6184"><i>Vallikāro pānadhido,</i></a><br>
<a><i>atho pulinacaṅkamo;</i></a><br>
<a><i>Gāthāyo pañcanavuti,</i></a><br>
<a><i>gaṇitāyo vibhāvibhi.</i></a></p>
</blockquote>
</article>
</section>
</div>
</body>
</html>
