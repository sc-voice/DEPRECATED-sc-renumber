<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap297">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Citakapūjakavagga</i></a></p>
<h1><a><i>5. Gosīsanikkhepakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3386, msdiv21"><i>“Ārāmadvārā nikkhamma,</i></a><br>
<a><i>gosīsaṃ santhataṃ mayā;</i></a><br>
<a><i>Anubhomi sakaṃ kammaṃ,</i></a><br>
<a><i>pubbakammassidaṃ phalaṃ.</i></a></p>
<p><a data-ref="sc2, ms20Ap1_3387, msdiv22"><i>Ājāniyā vātajavā,</i></a><br>
<a><i>sindhavā sīghavāhanā;</i></a><br>
<a><i>Anubhomi sabbametaṃ,</i></a><br>
<a><i>gosīsassa idaṃ phalaṃ.</i></a></p>
<p><a data-ref="sc3, ms20Ap1_3388, msdiv23"><i>Aho kāraṃ paramakāraṃ,</i></a><br>
<a><i>sukhette sukataṃ mayā;</i></a><br>
<a><i>Saṃghe katassa kārassa,</i></a><br>
<a><i>na aññaṃ kalamagghati.</i></a></p>
<p><a data-ref="sc4, ms20Ap1_3389, msdiv24"><i>Catunnavutito kappe,</i></a><br>
<a><i>yaṃ sīsaṃ santhariṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>santharassa idaṃ phalaṃ.</i></a></p>
<p><a data-ref="sc5, ms20Ap1_3390, msdiv25"><i>Pañcasattatikappamhi,</i></a><br>
<a><i>suppatiṭṭhitanāmako;</i></a><br>
<a><i>Eko āsiṃ mahātejo,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_3391, msdiv26"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3392"><i>Itthaṃ sudaṃ āyasmā gosīsanikkhepako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3393"><i>Gosīsanikkhepakattherassāpadānaṃ pañcamaṃ.</i></a></p>
</article>
</section>
</div>
</body>
</html>
