<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap224">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ālambaṇadāyakavagga</i></a></p>
<h1><a><i>2. Ajinadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2906, msdiv6"><i>“Ekattiṃse ito kappe,</i></a><br>
<a><i>gaṇasatthārako ahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>āhutīnaṃ paṭiggahaṃ.</i></a></p>
<p><a data-ref="sc2, ms20Ap1_2907, msdiv7"><i>Cammakhaṇḍaṃ mayā dinnaṃ,</i></a><br>
<a><i>sikhino lokabandhuno;</i></a><br>
<a><i>Tena kammena dvipadinda,</i></a><br>
<a><i>lokajeṭṭha narāsabha.</i></a></p>
<p><a data-ref="sc3, pts-vp-pli1.214, ms20Ap1_2908, msdiv8"><i>Sampattiṃ anubhotvāna,</i></a><br>
<a><i>kilese jhāpayiṃ ahaṃ;</i></a><br>
<a><i>Dhāremi antimaṃ dehaṃ,</i></a><br>
<a><i>sammāsambuddhasāsane.</i></a></p>
<p><a data-ref="sc4, ms20Ap1_2909, msdiv9"><i>Ekattiṃse ito kappe,</i></a><br>
<a><i>ajinaṃ yaṃ adāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>ajinassa idaṃ phalaṃ.</i></a></p>
<p><a data-ref="sc5, ms20Ap1_2910, msdiv10"><i>Ito pañcamake kappe,</i></a><br>
<a><i>rājā āsiṃ sudāyako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2911, msdiv11"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2912"><i>Itthaṃ sudaṃ āyasmā ajinadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2913"><i>Ajinadāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
