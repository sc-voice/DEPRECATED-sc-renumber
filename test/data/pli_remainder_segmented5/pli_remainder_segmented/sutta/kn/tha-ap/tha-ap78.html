<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap78">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Nāgasamālavagga</i></a></p>
<h1><a data-var="6 Tiṇasantharadāyakattheraapadāna → tiṇasanthāradāyakattherāpadānaṃ (sya1ed, sya2ed, pts-vp-pli1)"><i>6 Tiṇasantharadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1620, msdiv22"><i>“Himavantassāvidūre,</i></a><br>
<a><i>mahājātassaro ahu;</i></a><br>
<a><i>Satapattehi sañchanno,</i></a><br>
<a><i>nānāsakuṇamālayo.</i></a></p>
<p><a data-var="nhatvā ca pitvā → nhātvā pitvā (bj); nahātvā pivitvā (pts-vp-pli1)" data-ref="sc2, ms20Ap1_1621, msdiv23"><i>Tamhi nhatvā ca pitvā ca,</i></a><br>
<a><i>avidūre vasāmahaṃ;</i></a><br>
<a><i>Addasaṃ samaṇānaggaṃ,</i></a><br>
<a><i>gacchantaṃ anilañjase.</i></a></p>
<p><a data-ref="sc3, ms20Ap1_1622, msdiv24"><i>Mama saṅkappamaññāya,</i></a><br>
<a><i>satthā loke anuttaro;</i></a><br>
<a><i>Abbhato oruhitvāna,</i></a><br>
<a><i>bhūmiyaṃṭhāsi tāvade.</i></a></p>
<p><a data-var="Visāṇena → lāyanena (sya1ed, sya2ed)" data-ref="sc4, ms20Ap1_1623, msdiv25"><i>Visāṇena tiṇaṃ gayha,</i></a><br>
<a><i>nisīdanamadāsahaṃ;</i></a><br>
<a><i>Nisīdi bhagavā tattha,</i></a><br>
<a><i>tisso lokagganāyako.</i></a></p>
<p><a data-ref="sc5, ms20Ap1_1624, msdiv26"><i>Sakaṃ cittaṃ pasādetvā,</i></a><br>
<a><i>avandi lokanāyakaṃ;</i></a><br>
<a data-var="Paṭikuṭiko → patikuṭiko (bj); paṭikkuṭiko (si); ukkuṭiko (sya1ed, sya2ed, mr)"><i>Paṭikuṭiko apasakkiṃ,</i></a><br>
<a><i>nijjhāyanto mahāmuniṃ.</i></a></p>
<p><a data-ref="sc6, ms20Ap1_1625, msdiv27"><i>Tena cittappasādena,</i></a><br>
<a><i>nimmānaṃ upapajjahaṃ;</i></a><br>
<a><i>Duggatiṃ nābhijānāmi,</i></a><br>
<a><i>santharassa idaṃ phalaṃ.</i></a></p>
<p><a data-ref="sc7, pts-vp-pli1.122, ms20Ap1_1626, msdiv28"><i>Ito dutiyake kappe,</i></a><br>
<a data-var="miga → mitta … (sya1ed, sya2ed)"><i>miga sammatakhattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc8, ms20Ap1_1627, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="tiṇasantharadāyako → tiṇasanthāradāyako (sya1ed, sya2ed); tiṇasanthārako (pts-vp-pli1)" data-ref="sc9, ms20Ap1_1628"><i>Itthaṃ sudaṃ āyasmā tiṇasantharadāyako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_1629"><i>Tiṇasantharadāyakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
