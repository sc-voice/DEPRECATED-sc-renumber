<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap96">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a><i>4. Sūcidāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1789, msdiv19"><i>“Kammārohaṃ pure āsiṃ,</i></a><br>
<a><i>bandhumāyaṃ puruttame;</i></a><br>
<a><i>Sūcidānaṃ mayā dinnaṃ,</i></a><br>
<a><i>vipassissa mahesino.</i></a></p>
<p><a data-ref="sc2, ms20Ap1_1790, msdiv20"><i>Vajiraggasamaṃ ñāṇaṃ,</i></a><br>
<a><i>hoti kammena tādisaṃ;</i></a><br>
<a data-var="Virāgomhi vimuttomhi → vibhavomhi vibhattomhi (mr)"><i>Virāgomhi vimuttomhi,</i></a><br>
<a><i>pattomhi āsavakkhayaṃ.</i></a></p>
<p><a data-ref="sc3, pts-vp-pli1.135, ms20Ap1_1791, msdiv21"><i>Atīte ca bhave sabbe,</i></a><br>
<a data-var="vattamāne canāgate → vattamānā ca anāgatā (sya1ed, sya2ed); vattamānā ca'nāgatā (mr)"><i>vattamāne canāgate;</i></a><br>
<a><i>Ñāṇena viciniṃ sabbaṃ,</i></a><br>
<a><i>sūcidānassidaṃ phalaṃ.</i></a></p>
<p><a data-ref="sc4, ms20Ap1_1792, msdiv22"><i>Ekanavutito kappe,</i></a><br>
<a><i>sattāsuṃ vajiravhayā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_1793, msdiv23"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1794"><i>Itthaṃ sudaṃ āyasmā sūcidāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1795"><i>Sūcidāyakattherassāpadānaṃ catutthaṃ.</i></a></p>
</article>
</section>
</div>
</body>
</html>
