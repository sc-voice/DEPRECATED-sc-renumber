<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap100">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a><i>8. Senāsanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1823, msdiv45"><i>“Siddhatthassa bhagavato,</i></a><br>
<a><i>adāsiṃ paṇṇasantharaṃ;</i></a><br>
<a><i>Samantā upahārañca,</i></a><br>
<a><i>kusumaṃ okiriṃ ahaṃ.</i></a></p>
<p><a data-var="Pāsādevaṃ guṇaṃ rammaṃ → pāsāde ca guhaṃ rammaṃ (si, sya1ed, sya2ed, pts-vp-pli1)" data-ref="sc2, ms20Ap1_1824, msdiv46"><i>Pāsādevaṃ guṇaṃ rammaṃ,</i></a><br>
<a><i>Anubhomi mahārahaṃ;</i></a><br>
<a><i>Mahagghāni ca pupphāni,</i></a><br>
<a><i>Sayanebhisavanti me.</i></a></p>
<p><a data-ref="sc3, ms20Ap1_1825, msdiv47"><i>Sayanehaṃ tuvaṭṭāmi,</i></a><br>
<a><i>vicitte pupphasanthate;</i></a><br>
<a><i>Pupphavuṭṭhi ca sayane,</i></a><br>
<a><i>abhivassati tāvade.</i></a></p>
<p><a data-ref="sc4, ms20Ap1_1826, msdiv48"><i>Catunnavutito kappe,</i></a><br>
<a><i>adāsiṃ paṇṇasantharaṃ;</i></a><br>
<a><i>Duggatiṃ nābhijānāmi,</i></a><br>
<a><i>santharassa idaṃ phalaṃ.</i></a></p>
<p><a data-ref="sc5, ms20Ap1_1827, msdiv49"><i>Tiṇasantharakā nāma,</i></a><br>
<a><i>sattete cakkavattino;</i></a><br>
<a><i>Ito te pañcame kappe,</i></a><br>
<a><i>uppajjiṃsu janādhipā.</i></a></p>
<p><a data-ref="sc6, pts-vp-pli1.138, ms20Ap1_1828, msdiv50"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1829"><i>Itthaṃ sudaṃ āyasmā senāsanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1830"><i>Senāsanadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
