<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap42">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṇḍadhānavagga</i></a></p>
<h1><a><i>10. Kapparukkhiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1198, msdiv108"><i>“Siddhatthassa bhagavato,</i></a><br>
<a><i>thūpaseṭṭhassa sammukhā;</i></a><br>
<a data-var="lagetvā → laggetvā (bj, sya1ed, sya2ed); laṅghitvā (si); laṅghetvā (pts-vp-pli1)"><i>Vicittadusse lagetvā,</i></a><br>
<a><i>kapparukkhaṃ ṭhapesahaṃ.</i></a></p>
<p><a data-ref="sc2, ms20Ap1_1199, msdiv109"><i>Yaṃ yaṃ yonupapajjāmi,</i></a><br>
<a><i>devattaṃ atha mānusaṃ;</i></a><br>
<a><i>Sobhayanto mama dvāraṃ,</i></a><br>
<a><i>kapparukkho patiṭṭhati.</i></a></p>
<p><a data-ref="sc3, pts-vp-pli1.91, ms20Ap1_1200, msdiv110"><i>Ahañca parisā ceva,</i></a><br>
<a data-var="mama vassitā → mama nissitā (bj, pts-vp-pli1); samavassikā (sya1ed, sya2ed)"><i>ye keci mama vassitā;</i></a><br>
<a><i>Tamhā dussaṃ gahetvāna,</i></a><br>
<a data-var="sadā → tadā (sya1ed, sya2ed, pts-vp-pli1)"><i>nivāsema mayaṃ sadā.</i></a></p>
<p><a data-ref="sc4, ms20Ap1_1201, msdiv111"><i>Catunnavutito kappe,</i></a><br>
<a><i>yaṃ rukkhaṃ ṭhapayiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>kapparukkhassidaṃ phalaṃ.</i></a></p>
<p><a data-ref="sc5, ms20Ap1_1202, msdiv112"><i>Ito ca sattame kappe,</i></a><br>
<a><i>suceḷā aṭṭha khattiyā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_1203, msdiv113"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1103)</i></a></p>
</blockquote>
<p><a data-ref="sc7, ms20Ap1_1204"><i>Itthaṃ sudaṃ āyasmā kapparukkhiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1205"><i>Kapparukkhiyattherassāpadānaṃ dasamaṃ.</i></a></p>
<p class="endsection"><a data-ref="sc9, ms20Ap1_1206"><i>Kuṇḍadhānavaggo catuttho.</i></a></p>
<p class="uddana-intro"><a data-ref="sc10, ms20Ap1_1207"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_1208"><i>Kuṇḍasāgatakaccānā,</i></a><br>
<a><i>udāyī mogharājako;</i></a><br>
<a><i>Adhimutto lasuṇado,</i></a><br>
<a><i>āyāgī dhammacakkiko;</i></a><br>
<a><i>Kapparukkhī ca dasamo,</i></a><br>
<a data-var="gāthā dvayadasasataṃ → gāthāyo dvādasasatanti (bj); gāthādvayaṃ dasasataṃpica (sya1ed, sya2ed); gāthā dvādasa sataṃti (pts-vp-pli1)"><i>gāthā dvayadasasataṃ.</i></a></p>
</blockquote>
</article>
</section>
</div>
</body>
</html>
