<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap61">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>9. Padumattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1458, msdiv67"><i>“Catusaccaṃ pakāsento,</i></a><br>
<a><i>varadhammappavattako;</i></a><br>
<a data-var="Vassate → vasseti (?)"><i>Vassate amataṃ vuṭṭhiṃ,</i></a><br>
<a><i>nibbāpento mahājanaṃ.</i></a></p>
<p><a data-var="Sadhajaṃ → sadaṇḍaṃ (bj)" data-ref="sc2, ms20Ap1_1459, msdiv68"><i>Sadhajaṃ padumaṃ gayha,</i></a><br>
<a><i>aḍḍhakose ṭhito ahaṃ;</i></a><br>
<a><i>Padumuttaramunissa,</i></a><br>
<a><i>pahaṭṭho ukkhipimambare.</i></a></p>
<p><a data-ref="sc3, ms20Ap1_1460, msdiv69"><i>Āgacchante ca padume,</i></a><br>
<a><i>abbhuto āsi tāvade;</i></a><br>
<a><i>Mama saṅkappamaññāya,</i></a><br>
<a><i>paggaṇhi vadataṃ varo.</i></a></p>
<p><a data-ref="sc4, ms20Ap1_1461, msdiv70"><i>Karaseṭṭhena paggayha,</i></a><br>
<a><i>jalajaṃ pupphamuttamaṃ;</i></a><br>
<a><i>Bhikkhusaṃghe ṭhito satthā,</i></a><br>
<a><i>imā gāthā abhāsatha.</i></a></p>
<p><a data-ref="sc5, ms20Ap1_1462, msdiv71"><i>‘Yenidaṃ padumaṃ khittaṃ,</i></a><br>
<a data-var="sabbaññumhi vināyake → sabbaññuttamanāyake (si, sya1ed, sya2ed, mr); sabbaññutamanāsave (pts-vp-pli1)"><i>sabbaññumhi vināyake;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc6, pts-vp-pli1.110, ms20Ap1_1463, msdiv72"><i>Tiṃsakappāni devindo,</i></a><br>
<a><i>devarajjaṃ karissati;</i></a><br>
<a><i>Pathabyā rajjaṃ sattasataṃ,</i></a><br>
<a><i>vasudhaṃ āvasissati.</i></a></p>
<p><a data-ref="sc7, ms20Ap1_1464, msdiv73"><i>Tattha pattaṃ gaṇetvāna,</i></a><br>
<a><i>cakkavattī bhavissati;</i></a><br>
<a><i>Ākāsato pupphavuṭṭhi,</i></a><br>
<a><i>abhivassissatī tadā.</i></a></p>
<p><a data-ref="sc8, ms20Ap1_1465, msdiv74"><i>Kappasatasahassamhi,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc9, ms20Ap1_1466, msdiv75"><i>Tassa dhammesu dāyādo,</i></a><br>
<a><i>oraso dhammanimmito;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo’.</i></a></p>
<p><a data-ref="sc10, ms20Ap1_1467, msdiv76"><i>Nikkhamitvāna kucchimhā,</i></a><br>
<a><i>sampajāno patissato;</i></a><br>
<a><i>Jātiyā pañcavassohaṃ,</i></a><br>
<a><i>arahattaṃ apāpuṇiṃ.</i></a></p>
<p><a data-ref="sc11, ms20Ap1_1468, msdiv77"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc12, ms20Ap1_1469"><i>Itthaṃ sudaṃ āyasmā padumo thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_1470"><i>Padumattherassāpadānaṃ navamaṃ.</i></a></p>
</article>
</section>
</div>
</body>
</html>
