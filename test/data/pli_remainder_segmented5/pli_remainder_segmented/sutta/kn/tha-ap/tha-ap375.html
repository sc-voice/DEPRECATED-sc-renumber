<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap375">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bodhivandanavagga</i></a></p>
<h1><a data-var="3 Tīṇuppalamāliyattheraapadāna → tiuppalamāliyattherāpadānaṃ (bj)"><i>3 Tīṇuppalamāliyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.291, ms20Ap1_4112, msdiv13"><i>“Candabhāgānadītīre,</i></a><br>
<a><i>ahosiṃ vānaro tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>nisinnaṃ pabbatantare.</i></a></p>
<p><a data-ref="sc2, ms20Ap1_4113, msdiv14"><i>Obhāsentaṃ disā sabbā,</i></a><br>
<a><i>sālarājaṃva phullitaṃ;</i></a><br>
<a><i>Lakkhaṇabyañjanūpetaṃ,</i></a><br>
<a><i>disvānattamano ahaṃ.</i></a></p>
<p><a data-ref="sc3, ms20Ap1_4114, msdiv15"><i>Udaggacitto sumano,</i></a><br>
<a><i>pītiyā haṭṭhamānaso;</i></a><br>
<a><i>Tīṇi uppalapupphāni,</i></a><br>
<a><i>matthake abhiropayiṃ.</i></a></p>
<p><a data-ref="sc4, ms20Ap1_4115, msdiv16"><i>Pūjayitvāna pupphāni,</i></a><br>
<a><i>phussassāhaṃ mahesino;</i></a><br>
<a><i>Sagāravo bhavitvāna,</i></a><br>
<a><i>pakkāmiṃ uttarāmukho.</i></a></p>
<p><a data-ref="sc5, ms20Ap1_4116, msdiv17"><i>Gacchanto paṭikuṭiko,</i></a><br>
<a><i>vippasannena cetasā;</i></a><br>
<a><i>Selantare patitvāna,</i></a><br>
<a><i>pāpuṇiṃ jīvitakkhayaṃ.</i></a></p>
<p><a data-ref="sc6, ms20Ap1_4117, msdiv18"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā purimaṃ jātiṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc7, ms20Ap1_4118, msdiv19"><i>Satānaṃ tīṇikkhattuñca,</i></a><br>
<a><i>devarajjamakārayiṃ;</i></a><br>
<a><i>Satānaṃ pañcakkhattuñca,</i></a><br>
<a><i>cakkavattī ahosahaṃ.</i></a></p>
<p><a data-ref="sc8, ms20Ap1_4119, msdiv20"><i>Dvenavute ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc9, ms20Ap1_4120, msdiv21"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="tīṇuppalamāliyo → tiuppalamāliyo (bj)" data-ref="sc10, ms20Ap1_4121"><i>Itthaṃ sudaṃ āyasmā tīṇuppalamāliyo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_4122"><i>Tīṇuppalamāliyattherassāpadānaṃ tatiyaṃ.</i></a></p>
</article>
</section>
</div>
</body>
</html>
