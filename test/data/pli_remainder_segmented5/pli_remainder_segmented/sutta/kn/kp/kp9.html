<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="kp9">
<article>
<div class="hgroup">
<p class="division"><a><i>Khuddakapāṭha</i></a></p>
<h1><a><i>9. Mettasutta</i></a></h1>
</div>
<blockquote class="gatha">
<p><a data-ref="msdiv1, ms18Kh_95, sc1"><i>Karaṇīyamatthakusalena,</i></a><br>
<a><i>Yanta santaṃ padaṃ abhisamecca;</i></a><br>
<a><i>Sakko ujū ca suhujū ca,</i></a><br>
<a><i>Sūvaco cassa mudu anatimānī.</i></a></p>
<p><a data-ref="msdiv2, ms18Kh_96, sc2"><i>Santussako ca subharo ca,</i></a><br>
<a><i>Appakicco ca sallahukavutti;</i></a><br>
<a><i>Santindriyo ca nipako ca,</i></a><br>
<a><i>Appagabbho kulesvananugiddho.</i></a></p>
<p><a data-ref="msdiv3, ms18Kh_97, sc3"><i>Na ca khuddamācare kiñci,</i></a><br>
<a><i>Yena viññū pare upavadeyyuṃ;</i></a><br>
<a><i>Sukhino va khemino hontu,</i></a><br>
<a><i>Sabbasattā bhavantu sukhitattā.</i></a></p>
<p><a data-ref="msdiv4, ms18Kh_98, sc4"><i>Ye keci pāṇabhūtatthi,</i></a><br>
<a><i>Tasā vā thāvarā vanavasesā;</i></a><br>
<a><i>Dīghā vā ye va mahantā,</i></a><br>
<a><i>Majjhimā rassakā aṇukathūlā.</i></a></p>
<p><a data-ref="msdiv5, ms18Kh_99, sc5"><i>Diṭṭhā vā ye va adiṭṭhā,</i></a><br>
<a><i>Ye va dūre vasanti avidūre;</i></a><br>
<a><i>Bhūtā va sambhavesī va,</i></a><br>
<a><i>Sabbasattā bhavantu sukhitattā.</i></a></p>
<p><a data-ref="msdiv6, ms18Kh_100, sc6"><i>Na paro paraṃ nikubbetha,</i></a><br>
<a><i>Nātimaññetha katthaci na kañci;</i></a><br>
<a><i>Byārosanā paṭighasañña,</i></a><br>
<a><i>Nāññamaññassa dukkhamiccheyya.</i></a></p>
<p><a data-ref="msdiv7, ms18Kh_101, sc7"><i>Mātā yathā niyaṃputta,</i></a><br>
<a><i>Māyusā ekaputtamanurakkhe;</i></a><br>
<a><i>Evampi sabbabhūtesu,</i></a><br>
<a><i>Mānasaṃ bhāvaye aparimāṇaṃ.</i></a></p>
<p><a data-ref="msdiv8, ms18Kh_102, sc8"><i>Mettañca sabbalokasmi,</i></a><br>
<a><i>Mānasaṃ bhāvaye aparimāṇaṃ;</i></a><br>
<a><i>Uddhaṃ adho ca tiriyañca,</i></a><br>
<a><i>Asambādhaṃ averamasapattaṃ.</i></a></p>
<p><a data-ref="msdiv9, ms18Kh_103, sc9"><i>Tiṭṭhaṃ caraṃ nisinno va,</i></a><br>
<a><i>Sayāno yāvatāssa vitamiddho;</i></a><br>
<a><i>Etaṃ satiṃ adhiṭṭheyya,</i></a><br>
<a><i>Brahmametaṃ vihāramidhamāhu.</i></a></p>
<p><a data-ref="msdiv10, ms18Kh_104, sc10"><i>Diṭṭhiñca anupaggamma,</i></a><br>
<a><i>Sīlavā dassanena sampanno;</i></a><br>
<a><i>Kāmesu vinaya gedhaṃ,</i></a><br>
<a><i>Na hi jātuggabbhaseyya punaretīti.</i></a></p>
</blockquote>
<p class="endsutta"><a data-ref="sc11, ms18Kh_105"><i>Mettasuttaṃ.</i></a></p>
<p class="endbook"><a data-ref="sc12, ms18Kh_106"><i>Khuddakapāṭhapāḷi niṭṭhitā.</i></a></p>
</article>
</section>
</div>
</body>
</html>
