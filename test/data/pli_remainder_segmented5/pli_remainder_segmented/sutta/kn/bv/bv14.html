<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="bv14">
<article>
<div class="hgroup">
<p class="division"><a><i>Buddhavaṃsa</i></a></p>
<h1><a><i>14. Sujātabuddhavaṃsa</i></a></h1>
</div>
<blockquote class="gatha">
<p><a data-ref="sc1, pts-vp-pli1ed.39, pts-vp-pli2ed1.56, ms21Bu_630, msdiv1"><i>“Tattheva maṇḍakappamhi,</i></a><br>
<a><i>sujāto nāma nāyako;</i></a><br>
<a><i>Sīhahanusabhakkhandho,</i></a><br>
<a><i>appameyyo durāsado.</i></a></p>
<p><a data-ref="sc2, ms21Bu_631, msdiv2"><i>Candova vimalo suddho,</i></a><br>
<a><i>sataraṃsīva patāpavā;</i></a><br>
<a><i>Evaṃ sobhati sambuddho,</i></a><br>
<a><i>jalanto siriyā sadā.</i></a></p>
<p><a data-ref="sc3, ms21Bu_632, msdiv3"><i>Pāpuṇitvāna sambuddho,</i></a><br>
<a><i>kevalaṃ bodhimuttamaṃ;</i></a><br>
<a><i>Sumaṅgalamhi nagare,</i></a><br>
<a><i>dhammacakkaṃ pavattayi.</i></a></p>
<p><a data-var="Desente → desento (sya1ed, sya2ed, km)" data-ref="sc4, ms21Bu_633, msdiv4"><i>Desente pavaraṃ dhammaṃ,</i></a><br>
<a data-var="lokanāyake → sujāto lokanāyako (sya1ed, sya2ed, km)"><i>Sujāte lokanāyake;</i></a><br>
<a><i>Asītikoṭī abhisamiṃsu,</i></a><br>
<a><i>Paṭhame dhammadesane.</i></a></p>
<p><a data-ref="sc5, ms21Bu_634, msdiv5"><i>Yadā sujāto amitayaso,</i></a><br>
<a><i>Deve vassaṃ upāgami;</i></a><br>
<a data-var="Sattatiṃsasatasahassānaṃ → sattatiṃsasahassānaṃ (bj, pts-vp-pli1-2); sattattiṃsasatasahassānaṃ (sya1ed, sya2ed)"><i>Sattatiṃsasatasahassānaṃ,</i></a><br>
<a><i>Dutiyābhisamayo ahu.</i></a></p>
<p><a data-ref="sc6, ms21Bu_635, msdiv6"><i>Yadā sujāto asamasamo,</i></a><br>
<a><i>Upagacchi pitusantikaṃ;</i></a><br>
<a><i>Saṭṭhisatasahassānaṃ,</i></a><br>
<a><i>Tatiyābhisamayo ahu.</i></a></p>
<p><a data-ref="sc7, ms21Bu_636, msdiv7"><i>Sannipātā tayo āsuṃ,</i></a><br>
<a><i>sujātassa mahesino;</i></a><br>
<a><i>Khīṇāsavānaṃ vimalānaṃ,</i></a><br>
<a><i>santacittāna tādinaṃ.</i></a></p>
<p><a data-ref="sc8, ms21Bu_637, msdiv8"><i>Abhiññābalappattānaṃ,</i></a><br>
<a><i>appattānaṃ bhavābhave;</i></a><br>
<a><i>Saṭṭhisatasahassāni,</i></a><br>
<a><i>paṭhamaṃ sannipatiṃsu te.</i></a></p>
<p><a data-ref="sc9, ms21Bu_638, msdiv9"><i>Punāparaṃ sannipāte,</i></a><br>
<a><i>tidivorohaṇe jine;</i></a><br>
<a><i>Paññāsasatasahassānaṃ,</i></a><br>
<a><i>dutiyo āsi samāgamo.</i></a></p>
<p><a data-ref="sc10, ms21Bu_639, msdiv10"><i>Upasaṅkamanto narāsabhaṃ,</i></a><br>
<a><i>Tassa yo aggasāvako;</i></a><br>
<a><i>Catūhi satasahassehi,</i></a><br>
<a><i>Sambuddhaṃ upasaṅkami.</i></a></p>
<p><a data-ref="sc11, ms21Bu_640, msdiv11"><i>Ahaṃ tena samayena,</i></a><br>
<a><i>catudīpamhi issaro;</i></a><br>
<a><i>Antalikkhacaro āsiṃ,</i></a><br>
<a><i>cakkavattī mahabbalo.</i></a></p>
<p><a data-ref="sc12, ms21Bu_641, msdiv12"><i>Loke acchariyaṃ disvā,</i></a><br>
<a><i>abbhutaṃ lomahaṃsanaṃ;</i></a><br>
<a><i>Upagantvāna vandiṃ so,</i></a><br>
<a><i>sujātaṃ lokanāyakaṃ.</i></a></p>
<p><a data-ref="sc13, ms21Bu_642, msdiv13"><i>Catudīpe mahārajjaṃ,</i></a><br>
<a><i>ratane satta uttame;</i></a><br>
<a><i>Buddhe niyyādayitvāna,</i></a><br>
<a><i>pabbajiṃ tassa santike.</i></a></p>
<p><a data-ref="sc14, ms21Bu_643, msdiv14"><i>Ārāmikā janapade,</i></a><br>
<a><i>uṭṭhānaṃ paṭipiṇḍiya;</i></a><br>
<a><i>Upanenti bhikkhusaṃghassa,</i></a><br>
<a><i>paccayaṃ sayanāsanaṃ.</i></a></p>
<p><a data-var="buddho → tadā (sya1ed, sya2ed, km)" data-ref="sc15, pts-vp-pli2ed1.57, ms21Bu_644, msdiv15"><i>Sopi maṃ buddho byākāsi,</i></a><br>
<a><i>dasasahassimhi issaro;</i></a><br>
<a><i>‘Tiṃsakappasahassamhi,</i></a><br>
<a><i>ayaṃ buddho bhavissati.</i></a></p>
<p><a data-ref="sc16, pts-vp-pli1ed.40, ms21Bu_645, msdiv16"><i>Padhānaṃ padahitvāna,</i></a><br>
<a><i>…pe…</i></a><br>
<a><i>hessāma sammukhā imaṃ’.</i></a></p>
<p><a data-ref="sc17, ms21Bu_646, msdiv17"><i>Tassāpi vacanaṃ sutvā,</i></a><br>
<a><i>bhiyyo hāsaṃ janesahaṃ;</i></a><br>
<a><i>Adhiṭṭhahiṃ vataṃ uggaṃ,</i></a><br>
<a><i>dasapāramipūriyā.</i></a></p>
<p><a data-ref="sc18, ms21Bu_647, msdiv18"><i>Suttantaṃ vinayañcāpi,</i></a><br>
<a><i>navaṅgaṃ satthusāsanaṃ;</i></a><br>
<a><i>Sabbaṃ pariyāpuṇitvāna,</i></a><br>
<a><i>sobhayiṃ jinasāsanaṃ.</i></a></p>
<p><a data-ref="sc19, ms21Bu_648, msdiv19"><i>Tatthappamatto viharanto,</i></a><br>
<a><i>brahmaṃ bhāvetva bhāvanaṃ;</i></a><br>
<a><i>Abhiññāpāramiṃ gantvā,</i></a><br>
<a><i>brahmalokamagañchahaṃ.</i></a></p>
<p><a data-ref="sc20, ms21Bu_649, msdiv20"><i>Sumaṅgalaṃ nāma nagaraṃ,</i></a><br>
<a><i>uggato nāma khattiyo;</i></a><br>
<a><i>Mātā pabhāvatī nāma,</i></a><br>
<a><i>sujātassa mahesino.</i></a></p>
<p><a data-ref="sc21, ms21Bu_650, msdiv21"><i>Navavassasahassāni,</i></a><br>
<a><i>agāraṃ ajjha so vasi;</i></a><br>
<a><i>Sirī upasirī nando,</i></a><br>
<a><i>tayo pāsādamuttamā.</i></a></p>
<p><a data-ref="sc22, ms21Bu_651, msdiv22"><i>Tevīsatisahassāni,</i></a><br>
<a><i>nāriyo samalaṅkatā;</i></a><br>
<a><i>Sirinandā nāma nārī,</i></a><br>
<a><i>upaseno nāma atrajo.</i></a></p>
<p><a data-ref="sc23, ms21Bu_652, msdiv23"><i>Nimitte caturo disvā,</i></a><br>
<a><i>assayānena nikkhami;</i></a><br>
<a><i>Anūnanavamāsāni,</i></a><br>
<a><i>padhānaṃ padahī jino.</i></a></p>
<p><a data-ref="sc24, ms21Bu_653, msdiv24"><i>Brahmunā yācito santo,</i></a><br>
<a><i>sujāto lokanāyako;</i></a><br>
<a><i>Vatti cakkaṃ mahāvīro,</i></a><br>
<a><i>sumaṅgaluyyānamuttame.</i></a></p>
<p><a data-var="Sudassano sudevo ca → sudassano ca devo ca (bj)" data-ref="sc25, ms21Bu_654, msdiv25"><i>Sudassano sudevo ca,</i></a><br>
<a><i>ahesuṃ aggasāvakā;</i></a><br>
<a><i>Nārado nāmupaṭṭhāko,</i></a><br>
<a><i>sujātassa mahesino.</i></a></p>
<p><a data-ref="sc26, ms21Bu_655, msdiv26"><i>Nāgā ca nāgasamālā ca,</i></a><br>
<a><i>ahesuṃ aggasāvikā;</i></a><br>
<a><i>Bodhi tassa bhagavato,</i></a><br>
<a><i>mahāveḷūti vuccati.</i></a></p>
<p><a data-var="ghanakkhandho → ghanaruciro (bj, pts-vp-pli2, mr)" data-ref="sc27, ms21Bu_656, msdiv27"><i>So ca rukkho ghanakkhandho,</i></a><br>
<a><i>Acchiddo hoti pattiko;</i></a><br>
<a><i>Uju vaṃso brahā hoti,</i></a><br>
<a><i>Dassanīyo manoramo.</i></a></p>
<p><a data-ref="sc28, ms21Bu_657, msdiv28"><i>Ekakkhandho pavaḍḍhitvā,</i></a><br>
<a><i>tato sākhā pabhijjati;</i></a><br>
<a><i>Yathā subaddho morahattho,</i></a><br>
<a><i>evaṃ sobhati so dumo.</i></a></p>
<p><a data-ref="sc29, ms21Bu_658, msdiv29"><i>Na tassa kaṇṭakā honti,</i></a><br>
<a><i>nāpi chiddaṃ mahā ahu;</i></a><br>
<a><i>Vitthiṇṇasākho aviralo,</i></a><br>
<a><i>sandacchāyo manoramo.</i></a></p>
<p><a data-ref="sc30, pts-vp-pli2ed1.58, ms21Bu_659, msdiv30"><i>Sudatto ceva citto ca,</i></a><br>
<a><i>ahesuṃ aggupaṭṭhakā;</i></a><br>
<a><i>Subhaddā ca padumā ca,</i></a><br>
<a><i>ahesuṃ aggupaṭṭhikā.</i></a></p>
<p><a data-ref="sc31, ms21Bu_660, msdiv31"><i>Paññāsaratano āsi,</i></a><br>
<a><i>uccattanena so jino;</i></a><br>
<a><i>Sabbākāravarūpeto,</i></a><br>
<a><i>sabbaguṇamupāgato.</i></a></p>
<p><a data-ref="sc32, ms21Bu_661, msdiv32"><i>Tassa pabhā asamasamā,</i></a><br>
<a><i>niddhāvati samantato;</i></a><br>
<a><i>Appamāṇo atuliyo,</i></a><br>
<a><i>opammehi anūpamo.</i></a></p>
<p><a data-ref="sc33, ms21Bu_662, msdiv33"><i>Navutivassasahassāni,</i></a><br>
<a><i>āyu vijjati tāvade;</i></a><br>
<a><i>Tāvatā tiṭṭhamāno so,</i></a><br>
<a><i>tāresi janataṃ bahuṃ.</i></a></p>
<p><a data-ref="sc34, ms21Bu_663, msdiv34"><i>Yathāpi sāgare ūmī,</i></a><br>
<a><i>gagane tārakā yathā;</i></a><br>
<a><i>Evaṃ tadā pāvacanaṃ,</i></a><br>
<a data-var="cittitaṃ → cittakaṃ (sya1ed, sya2ed, km); vicitaṃ (pts-vp-pli1)"><i>arahantehi cittitaṃ.</i></a></p>
<p><a data-ref="sc35, pts-vp-pli1ed.41, ms21Bu_664, msdiv35"><i>So ca buddho asamasamo,</i></a><br>
<a><i>Guṇāni ca tāni atuliyāni;</i></a><br>
<a><i>Sabbaṃ tamantarahitaṃ,</i></a><br>
<a><i>Nanu rittā sabbasaṅkhārā.</i></a></p>
<p><a data-ref="sc36, ms21Bu_665, msdiv36"><i>Sujāto jinavaro buddho,</i></a><br>
<a><i>Silārāmamhi nibbuto;</i></a><br>
<a data-var="Tattheva tassa cetiyo → tattheva cetiyo satthu (sya1ed, sya2ed, km)"><i>Tattheva tassa cetiyo,</i></a><br>
<a><i>Tīṇigāvutamuggato”ti. (651)</i></a></p>
</blockquote>
<p class="endsutta"><a data-ref="sc37, ms21Bu_666"><i>Sujātassa bhagavato vaṃso dvādasamo.</i></a></p>
</article>
</section>
</div>
</body>
</html>
