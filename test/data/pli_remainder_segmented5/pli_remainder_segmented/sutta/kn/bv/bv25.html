<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="bv25">
<article>
<div class="hgroup">
<p class="division"><a><i>Buddhavaṃsa</i></a></p>
<h1><a><i>25. Koṇāgamanabuddhavaṃsa</i></a></h1>
</div>
<blockquote class="gatha">
<p><a data-ref="sc1, pts-vp-pli1ed.60, pts-vp-pli2ed1.89, ms21Bu_954, msdiv1"><i>“Kakusandhassa aparena,</i></a><br>
<a><i>sambuddho dvipaduttamo;</i></a><br>
<a data-var="Koṇāgamano → konāgamano (sya1ed, sya2ed)"><i>Koṇāgamano nāma jino,</i></a><br>
<a><i>lokajeṭṭho narāsabho.</i></a></p>
<p><a data-ref="sc2, ms21Bu_955, msdiv2"><i>Dasa dhamme pūrayitvāna,</i></a><br>
<a><i>kantāraṃ samatikkami;</i></a><br>
<a><i>Pavāhiya malaṃ sabbaṃ,</i></a><br>
<a><i>patto sambodhimuttamaṃ.</i></a></p>
<p><a data-ref="sc3, ms21Bu_956, msdiv3"><i>Dhammacakkaṃ pavattente,</i></a><br>
<a><i>koṇāgamananāyake;</i></a><br>
<a><i>Tiṃsakoṭisahassānaṃ,</i></a><br>
<a><i>paṭhamābhisamayo ahu.</i></a></p>
<p><a data-ref="sc4, ms21Bu_957, msdiv4"><i>Pāṭihīraṃ karonte ca,</i></a><br>
<a><i>paravādappamaddane;</i></a><br>
<a><i>Vīsatikoṭisahassānaṃ,</i></a><br>
<a><i>dutiyābhisamayo ahu.</i></a></p>
<p><a data-ref="sc5, ms21Bu_958, msdiv5"><i>Tato vikubbanaṃ katvā,</i></a><br>
<a><i>jino devapuraṃ gato;</i></a><br>
<a><i>Vasate tattha sambuddho,</i></a><br>
<a><i>silāya paṇḍukambale.</i></a></p>
<p><a data-ref="sc6, ms21Bu_959, msdiv6"><i>Pakaraṇe satta desento,</i></a><br>
<a><i>vassaṃ vasati so muni;</i></a><br>
<a><i>Dasakoṭisahassānaṃ,</i></a><br>
<a><i>tatiyābhisamayo ahu.</i></a></p>
<p><a data-ref="sc7, ms21Bu_960, msdiv7"><i>Tassāpi devadevassa,</i></a><br>
<a><i>eko āsi samāgamo;</i></a><br>
<a><i>Khīṇāsavānaṃ vimalānaṃ,</i></a><br>
<a><i>santacittāna tādinaṃ.</i></a></p>
<p><a data-ref="sc8, ms21Bu_961, msdiv8"><i>Tiṃsabhikkhusahassānaṃ,</i></a><br>
<a><i>tadā āsi samāgamo;</i></a><br>
<a><i>Oghānamatikkantānaṃ,</i></a><br>
<a><i>bhijjitānañca maccuyā.</i></a></p>
<p><a data-ref="sc9, ms21Bu_962, msdiv9"><i>Ahaṃ tena samayena,</i></a><br>
<a><i>pabbato nāma khattiyo;</i></a><br>
<a><i>Mittāmaccehi sampanno,</i></a><br>
<a><i>anantabalavāhano.</i></a></p>
<p><a data-ref="sc10, ms21Bu_963, msdiv10"><i>Sambuddhadassanaṃ gantvā,</i></a><br>
<a><i>sutvā dhammamanuttaraṃ;</i></a><br>
<a><i>Nimantetvā sajinasaṃghaṃ,</i></a><br>
<a><i>dānaṃ datvā yadicchakaṃ.</i></a></p>
<p><a data-ref="sc11, ms21Bu_964, msdiv11"><i>Pattuṇṇaṃ cīnapaṭṭañca,</i></a><br>
<a><i>koseyyaṃ kambalampi ca;</i></a><br>
<a><i>Sovaṇṇapādukañceva,</i></a><br>
<a><i>adāsiṃ satthusāvake.</i></a></p>
<p><a data-ref="sc12, ms21Bu_965, msdiv12"><i>Sopi maṃ buddho byākāsi,</i></a><br>
<a><i>saṃghamajjhe nisīdiya;</i></a><br>
<a><i>‘Imamhi bhaddake kappe,</i></a><br>
<a><i>ayaṃ buddho bhavissati.</i></a></p>
<p><a data-ref="sc13, ms21Bu_966, msdiv13"><i>Ahu kapilavhayā rammā,</i></a><br>
<a><i>…pe…</i></a><br>
<a><i>hessāma sammukhā imaṃ’.</i></a></p>
<p><a data-ref="sc14, pts-vp-pli2ed1.90, ms21Bu_967, msdiv14"><i>Tassāpi vacanaṃ sutvā,</i></a><br>
<a><i>bhiyyo cittaṃ pasādayiṃ;</i></a><br>
<a><i>Uttariṃ vatamadhiṭṭhāsiṃ,</i></a><br>
<a><i>dasapāramipūriyā.</i></a></p>
<p><a data-ref="sc15, ms21Bu_968, msdiv15"><i>Sabbaññutaṃ gavesanto,</i></a><br>
<a><i>dānaṃ datvā naruttame;</i></a><br>
<a><i>Ohāyāhaṃ mahārajjaṃ,</i></a><br>
<a data-var="jinasantike → tassa santike (bj, pts-vp-pli1)"><i>pabbajiṃ jinasantike.</i></a></p>
<p><a data-ref="sc16, ms21Bu_969, msdiv16"><i>Nagaraṃ sobhavatī nāma,</i></a><br>
<a><i>sobho nāmāsi khattiyo;</i></a><br>
<a><i>Vasate tattha nagare,</i></a><br>
<a><i>sambuddhassa mahākulaṃ.</i></a></p>
<p><a data-ref="sc17, pts-vp-pli1ed.61, ms21Bu_970, msdiv17"><i>Brāhmaṇo yaññadatto ca,</i></a><br>
<a><i>āsi buddhassa so pitā;</i></a><br>
<a><i>Uttarā nāma janikā,</i></a><br>
<a><i>koṇāgamanassa satthuno.</i></a></p>
<p><a data-ref="sc18, ms21Bu_971, msdiv18"><i>Tīṇi vassasahassāni,</i></a><br>
<a><i>Agāraṃ ajjha so vasi;</i></a><br>
<a><i>Tusitasantusitasantuṭṭhā,</i></a><br>
<a><i>Tayo pāsādamuttamā.</i></a></p>
<p><a data-ref="sc19, ms21Bu_972, msdiv19"><i>Anūnasoḷasasahassāni,</i></a><br>
<a><i>Nāriyo samalaṅkatā;</i></a><br>
<a><i>Rucigattā nāma nārī,</i></a><br>
<a><i>Satthavāho nāma atrajo.</i></a></p>
<p><a data-ref="sc20, ms21Bu_973, msdiv20"><i>Nimitte caturo disvā,</i></a><br>
<a><i>hatthiyānena nikkhami;</i></a><br>
<a><i>Chamāsaṃ padhānacāraṃ,</i></a><br>
<a><i>acarī purisuttamo.</i></a></p>
<p><a data-ref="sc21, ms21Bu_974, msdiv21"><i>Brahmunā yācito santo,</i></a><br>
<a><i>koṇāgamananāyako;</i></a><br>
<a><i>Vatti cakkaṃ mahāvīro,</i></a><br>
<a><i>migadāye naruttamo.</i></a></p>
<p><a data-ref="sc22, ms21Bu_975, msdiv22"><i>Bhiyyaso uttaro nāma,</i></a><br>
<a><i>ahesuṃ aggasāvakā;</i></a><br>
<a><i>Sotthijo nāmupaṭṭhāko,</i></a><br>
<a><i>koṇāgamanassa satthuno.</i></a></p>
<p><a data-ref="sc23, ms21Bu_976, msdiv23"><i>Samuddā uttarā ceva,</i></a><br>
<a><i>ahesuṃ aggasāvikā;</i></a><br>
<a><i>Bodhi tassa bhagavato,</i></a><br>
<a><i>udumbaroti pavuccati.</i></a></p>
<p><a data-ref="sc24, ms21Bu_977, msdiv24"><i>Uggo ca somadevo ca,</i></a><br>
<a><i>ahesuṃ aggupaṭṭhakā;</i></a><br>
<a><i>Sīvalā ceva sāmā ca,</i></a><br>
<a><i>ahesuṃ aggupaṭṭhikā.</i></a></p>
<p><a data-ref="sc25, ms21Bu_978, msdiv25"><i>Uccattanena so buddho,</i></a><br>
<a><i>tiṃsahatthasamuggato;</i></a><br>
<a><i>Ukkāmukhe yathā kambu,</i></a><br>
<a><i>evaṃ raṃsīhi maṇḍito.</i></a></p>
<p><a data-ref="sc26, ms21Bu_979, msdiv26"><i>Tiṃsavassasahassāni,</i></a><br>
<a><i>āyu buddhassa tāvade;</i></a><br>
<a><i>Tāvatā tiṭṭhamāno so,</i></a><br>
<a><i>tāresi janataṃ bahuṃ.</i></a></p>
<p><a data-ref="sc27, ms21Bu_980, msdiv27"><i>Dhammacetiṃ samussetvā,</i></a><br>
<a><i>dhammadussavibhūsitaṃ;</i></a><br>
<a><i>Dhammapupphaguḷaṃ katvā,</i></a><br>
<a><i>nibbuto so sasāvako.</i></a></p>
<p><a data-ref="sc28, ms21Bu_981, msdiv28"><i>Mahāvilāso tassa jano,</i></a><br>
<a><i>siridhammappakāsano;</i></a><br>
<a><i>Sabbaṃ tamantarahitaṃ,</i></a><br>
<a><i>nanu rittā sabbasaṅkhārā.</i></a></p>
<p><a data-ref="sc29, pts-vp-pli2ed1.91, ms21Bu_982, msdiv29"><i>Koṇāgamano sambuddho,</i></a><br>
<a><i>Pabbatārāmamhi nibbuto;</i></a><br>
<a><i>Dhātuvitthārikaṃ āsi,</i></a><br>
<a><i>Tesu tesu padesato”ti. (957)</i></a></p>
</blockquote>
<p class="endsutta"><a data-var="Koṇāgamanassa bhagavato vaṃso → konāgamanabuddhavaṃso (sya1ed, sya2ed)" data-ref="sc30, ms21Bu_983"><i>Koṇāgamanassa bhagavato vaṃso tevīsatimo.</i></a></p>
</article>
</section>
</div>
</body>
</html>
