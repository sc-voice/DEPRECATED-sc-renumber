<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv41">
<article>
<div class="hgroup">
<p class="division"><a><i>Petavatthu</i></a></p>
<p><a><i>Mahāvagga</i></a></p>
<h1><a><i>6. Kumārapetavatthu</i></a></h1>
</div>
<blockquote class="gatha">
<p><a data-ref="sc1, vns748, pts-vp-pli2ed87, ms19Pv_799, msdiv746"><i>“Sāvatthi nāma nagaraṃ,</i></a><br>
<a><i>himavantassa passato;</i></a><br>
<a><i>Tattha āsuṃ dve kumārā,</i></a><br>
<a><i>rājaputtāti me sutaṃ.</i></a></p>
<p><a data-var="Sammattā → pamattā (bj, sya1ed, sya2ed, pts-vp-pli1, mr)" data-ref="sc2, vns749, ms19Pv_800, msdiv747"><i>Sammattā rajanīyesu,</i></a><br>
<a><i>kāmassādābhinandino;</i></a><br>
<a><i>Paccuppannasukhe giddhā,</i></a><br>
<a><i>na te passiṃsunāgataṃ.</i></a></p>
<p><a data-ref="sc3, vns750, ms19Pv_801, msdiv748"><i>Te cutā ca manussattā,</i></a><br>
<a><i>paralokaṃ ito gatā;</i></a><br>
<a><i>Tedha ghosentyadissantā,</i></a><br>
<a><i>pubbe dukkaṭamattano.</i></a></p>
<p><a data-var="Bahūsu vata → bahussutesu (mr)" data-ref="sc4, vns751, ms19Pv_802, msdiv749"><i>Bahūsu vata santesu,</i></a><br>
<a><i>deyyadhamme upaṭṭhite;</i></a><br>
<a><i>Nāsakkhimhā ca attānaṃ,</i></a><br>
<a><i>parittaṃ kātuṃ sukhāvahaṃ.</i></a></p>
<p><a data-ref="sc5, vns752, ms19Pv_803, msdiv750"><i>Kiṃ tato pāpakaṃ assa,</i></a><br>
<a><i>yaṃ no rājakulā cutā;</i></a><br>
<a><i>Upapannā pettivisayaṃ,</i></a><br>
<a data-var="khuppipāsasamappitā → khuppipāsāsamappitā (bj, sya1ed, sya2ed, pts-vp-pli1)"><i>khuppipāsasamappitā.</i></a></p>
<p><a data-ref="sc6, vns753, ms19Pv_804, msdiv751"><i>Sāmino idha hutvāna,</i></a><br>
<a><i>honti asāmino tahiṃ;</i></a><br>
<a data-var="Bhamanti → caranti (bj, pts-vp-pli1-2); maranti (sya1ed, sya2ed)"><i>Bhamanti khuppipāsāya,</i></a><br>
<a><i>manussā unnatonatā.</i></a></p>
<p><a data-ref="sc7, vns754, ms19Pv_805, msdiv752"><i>Etamādīnavaṃ ñatvā,</i></a><br>
<a><i>issaramadasambhavaṃ;</i></a><br>
<a><i>Pahāya issaramadaṃ,</i></a><br>
<a><i>bhave saggagato naro;</i></a><br>
<a><i>Kāyassa bhedā sappañño,</i></a><br>
<a><i>saggaṃ so upapajjatī”ti.</i></a></p>
</blockquote>
<p class="endsutta"><a data-ref="sc8, ms19Pv_806"><i>Kumārapetavatthu chaṭṭhaṃ.</i></a></p>
</article>
</section>
</div>
</body>
</html>
