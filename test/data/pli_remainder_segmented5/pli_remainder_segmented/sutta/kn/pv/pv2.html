<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv2">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>2. Sūkaramukhapetavatthu</i></a></h1>
</div>
<blockquote class="gatha">
<p><a data-ref="sc1, vns4, pts-vp-pli2ed2, ms19Pv_6, msdiv4"><i>“Kāyo te sabbasovaṇṇo,</i></a><br>
<a><i>sabbā obhāsate disā;</i></a><br>
<a><i>Mukhaṃ te sūkarasseva,</i></a><br>
<a data-var="kammamakarī pure → … makarī pureti (bj); … makarā pureti (sya1ed, sya2ed); … makarā pure (mr)"><i>kiṃ kammamakarī pure”.</i></a></p>
<p><a data-ref="sc2, vns5, ms19Pv_7, msdiv5"><i>“Kāyena saññato āsiṃ,</i></a><br>
<a><i>vācāyāsimasaññato;</i></a><br>
<a><i>Tena metādiso vaṇṇo,</i></a><br>
<a><i>yathā passasi nārada.</i></a></p>
<p><a data-var="Taṃ tyāhaṃ → tantyāhaṃ (sya1ed, sya2ed); tāhaṃ (mr)" data-ref="sc3, vns6, ms19Pv_8, msdiv6"><i>Taṃ tyāhaṃ nārada brūmi,</i></a><br>
<a><i>Sāmaṃ diṭṭhamidaṃ tayā;</i></a><br>
<a><i>Mākāsi mukhasā pāpaṃ,</i></a><br>
<a><i>Mā kho sūkaramukho ahū”ti.</i></a></p>
</blockquote>
<p class="endsutta"><a data-ref="sc4, ms19Pv_9"><i>Sūkaramukhapetavatthu dutiyaṃ.</i></a></p>
</article>
</section>
</div>
</body>
</html>
