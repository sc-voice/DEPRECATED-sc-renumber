<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv34">
<article>
<div class="hgroup">
<p class="division"><a><i>Petavatthu</i></a></p>
<p><a><i>Cūḷavagga</i></a></p>
<h1><a><i>9. Kūṭavinicchayikapetavatthu</i></a></h1>
</div>
<blockquote class="gatha">
<p><a data-var="kāyūrī → keyūrī (bj)" data-ref="sc1, vns501, pts-vp-pli2ed62, ms19Pv_541, msdiv499"><i>“Mālī kiriṭī kāyūrī,</i></a><br>
<a><i>gattā te candanussadā;</i></a><br>
<a><i>Pasannamukhavaṇṇosi,</i></a><br>
<a><i>sūriyavaṇṇova sobhasi.</i></a></p>
<p><a data-ref="sc2, vns502, ms19Pv_542, msdiv500"><i>Amānusā pārisajjā,</i></a><br>
<a><i>ye teme paricārakā;</i></a><br>
<a><i>Dasa kaññāsahassāni,</i></a><br>
<a><i>yā temā paricārikā;</i></a><br>
<a data-var="Tā → kā (mr)"><i>Tā kambukāyūradharā,</i></a><br>
<a><i>kañcanāveḷabhūsitā.</i></a></p>
<p><a data-ref="sc3, vns503, ms19Pv_543, msdiv501"><i>Mahānubhāvosi tuvaṃ,</i></a><br>
<a><i>lomahaṃsanarūpavā;</i></a><br>
<a><i>Piṭṭhimaṃsāni attano,</i></a><br>
<a data-var="ukkacca → ukkaḍḍha (bj); ukkantvā (pts-vp-pli1)"><i>sāmaṃ ukkacca khādasi.</i></a></p>
<p><a data-ref="sc4, vns504, ms19Pv_544, msdiv502"><i>Kiṃ nu kāyena vācāya,</i></a><br>
<a><i>manasā dukkuṭaṃ kataṃ;</i></a><br>
<a><i>Kissa kammavipākena,</i></a><br>
<a><i>piṭṭhimaṃsāni attano;</i></a><br>
<a><i>Sāmaṃ ukkacca khādasī”ti.</i></a></p>
<p><a data-ref="sc5, vns505, ms19Pv_545, msdiv503"><i>“Attanohaṃ anatthāya,</i></a><br>
<a><i>jīvaloke acārisaṃ;</i></a><br>
<a><i>Pesuññamusāvādena,</i></a><br>
<a><i>nikativañcanāya ca.</i></a></p>
<p><a data-ref="sc6, vns506, ms19Pv_546, msdiv504"><i>Tatthāhaṃ parisaṃ gantvā,</i></a><br>
<a><i>Saccakāle upaṭṭhite;</i></a><br>
<a data-var="nirākatvā → niraṃkatvā (bj, pts-vp-pli1-2, mr); nirakatvā (sya1ed, sya2ed)"><i>Atthaṃ dhammaṃ nirākatvā,</i></a><br>
<a><i>Adhammamanuvattisaṃ.</i></a></p>
<p><a data-ref="sc7, vns507, ms19Pv_547, msdiv505"><i>Evaṃ so khādatattānaṃ,</i></a><br>
<a><i>yo hoti piṭṭhimaṃsiko;</i></a><br>
<a><i>Yathāhaṃ ajja khādāmi,</i></a><br>
<a><i>piṭṭhimaṃsāni attano.</i></a></p>
<p><a data-ref="sc8, vns508, ms19Pv_548, msdiv506"><i>Tayidaṃ tayā nārada sāmaṃ diṭṭhaṃ,</i></a><br>
<a><i>Anukampakā ye kusalā vadeyyuṃ;</i></a><br>
<a><i>Mā pesuṇaṃ mā ca musā abhāṇi,</i></a><br>
<a><i>Mā khosi piṭṭhimaṃsiko tuvan”ti.</i></a></p>
</blockquote>
<p class="endsutta"><a data-var="Kūṭavinicchayikapetavatthu → kūṭavinicchayakapetavatthu (sya1ed, sya2ed)" data-ref="sc9, ms19Pv_549"><i>Kūṭavinicchayikapetavatthu navamaṃ.</i></a></p>
</article>
</section>
</div>
</body>
</html>
