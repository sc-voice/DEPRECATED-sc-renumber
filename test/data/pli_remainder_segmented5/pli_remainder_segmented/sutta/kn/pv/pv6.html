<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv6">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>6. Pañcaputtakhādapetivatthu</i></a></h1>
</div>
<blockquote class="gatha">
<p><a data-ref="sc1, vns26, pts-vp-pli2ed5, ms19Pv_32, msdiv26"><i>“Naggā dubbaṇṇarūpāsi,</i></a><br>
<a><i>duggandhā pūti vāyasi;</i></a><br>
<a data-var="Makkhikāhi parikiṇṇā → makkhikā parikiṇṇāva (bj, pts-vp-pli1-2)"><i>Makkhikāhi parikiṇṇā,</i></a><br>
<a><i>kā nu tvaṃ idha tiṭṭhasī”ti.</i></a></p>
<p><a data-var="bhadante → bhaddante (pts-vp-pli1, mr)" data-ref="sc2, vns27, ms19Pv_33, msdiv27"><i>“Ahaṃ bhadante petīmhi,</i></a><br>
<a><i>duggatā yamalokikā;</i></a><br>
<a><i>Pāpakammaṃ karitvāna,</i></a><br>
<a><i>petalokaṃ ito gatā.</i></a></p>
<p><a data-ref="sc3, vns28, ms19Pv_34, msdiv28"><i>Kālena pañca puttāni,</i></a><br>
<a><i>sāyaṃ pañca punāpare;</i></a><br>
<a><i>Vijāyitvāna khādāmi,</i></a><br>
<a><i>tepi nā honti me alaṃ.</i></a></p>
<p><a data-ref="sc4, vns29, ms19Pv_35, msdiv29"><i>Pariḍayhati dhūmāyati,</i></a><br>
<a data-var="khudāya → khuddāya (mr)"><i>khudāya hadayaṃ mama;</i></a><br>
<a><i>Pānīyaṃ na labhe pātuṃ,</i></a><br>
<a><i>passa maṃ byasanaṃ gatan”ti.</i></a></p>
<p><a data-ref="sc5, vns30, ms19Pv_36, msdiv30"><i>“Kiṃ nu kāyena vācāya,</i></a><br>
<a><i>manasā dukkaṭaṃ kataṃ;</i></a><br>
<a><i>Kissa kammavipākena,</i></a><br>
<a><i>puttamaṃsāni khādasī”ti.</i></a></p>
<p><a data-var="Sapatī → sapattī (bj, pts-vp-pli2)" data-ref="sc6, vns31, ms19Pv_37, msdiv31"><i>“Sapatī me gabbhinī āsi,</i></a><br>
<a><i>tassā pāpaṃ acetayiṃ;</i></a><br>
<a><i>Sāhaṃ paduṭṭhamanasā,</i></a><br>
<a><i>akariṃ gabbhapātanaṃ.</i></a></p>
<p><a data-ref="sc7, vns32, ms19Pv_38, msdiv32"><i>Tassā dvemāsiko gabbho,</i></a><br>
<a><i>lohitaññeva pagghari;</i></a><br>
<a><i>Tadassā mātā kupitā,</i></a><br>
<a><i>mayhaṃ ñātī samānayi;</i></a><br>
<a><i>Sapathañca maṃ kāresi,</i></a><br>
<a><i>paribhāsāpayī ca maṃ.</i></a></p>
<p><a data-ref="sc8, vns33, ms19Pv_39, msdiv33"><i>Sāhaṃ ghorañca sapathaṃ,</i></a><br>
<a><i>musāvādaṃ abhāsisaṃ;</i></a><br>
<a><i>Puttamaṃsāni khādāmi,</i></a><br>
<a><i>sace taṃ pakataṃ mayā.</i></a></p>
<p><a data-var="kammassa vipākena → kammavipākena (sya1ed, sya2ed, pts-vp-pli1-2, mr)" data-ref="sc9, vns34, ms19Pv_40, msdiv34"><i>Tassa kammassa vipākena,</i></a><br>
<a><i>musāvādassa cūbhayaṃ;</i></a><br>
<a><i>Puttamaṃsāni khādāmi,</i></a><br>
<a><i>pubbalohitamakkhitā”ti.</i></a></p>
</blockquote>
<p class="endsutta"><a data-var="Pañcaputtakhādapetivatthu → … khādakapetavatthu (bj, pts-vp-pli1-2); … khādikapetavatthu (sya1ed, sya2ed)" data-ref="sc10, ms19Pv_41"><i>Pañcaputtakhādapetivatthu chaṭṭhaṃ.</i></a></p>
</article>
</section>
</div>
</body>
</html>
