<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv9">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>9. Mahāpesakārapetivatthu</i></a></h1>
</div>
<blockquote class="gatha">
<p><a data-ref="sc1, vns54, pts-vp-pli2ed8, ms19Pv_63, msdiv54"><i>“Gūthañca muttaṃ ruhirañca pubbaṃ,</i></a><br>
<a><i>Paribhuñjati kissa ayaṃ vipāko;</i></a><br>
<a><i>Ayaṃ nu kiṃ kammamakāsi nārī,</i></a><br>
<a><i>Yā sabbadā lohitapubbabhakkhā.</i></a></p>
<p><a data-ref="sc2, vns55, ms19Pv_64, msdiv55"><i>Navāni vatthāni subhāni ceva,</i></a><br>
<a><i>Mudūni suddhāni ca lomasāni;</i></a><br>
<a data-var="kitakā → kiṭakā (sya1ed, sya2ed, pts-vp-pli1-2, mr)"><i>Dinnānimissā kitakā bhavanti,</i></a><br>
<a><i>Ayaṃ nu kiṃ kammamakāsi nārī”ti.</i></a></p>
<p><a data-ref="sc3, vns56, ms19Pv_65, msdiv56"><i>“Bhariyā mamesā ahū bhadante,</i></a><br>
<a><i>Adāyikā maccharinī kadariyā;</i></a><br>
<a><i>Sā maṃ dadantaṃ samaṇabrāhmaṇānaṃ,</i></a><br>
<a><i>Akkosati ca paribhāsati ca.</i></a></p>
<p><a data-ref="sc4, vns57, ms19Pv_66, msdiv57"><i>‘Gūthañca muttaṃ ruhirañca pubbaṃ,</i></a><br>
<a><i>Paribhuñja tvaṃ asuciṃ sabbakālaṃ;</i></a><br>
<a><i>Etaṃ te paralokasmiṃ hotu,</i></a><br>
<a><i>Vatthā ca te kitakasamā bhavantu’;</i></a><br>
<a><i>Etādisaṃ duccaritaṃ caritvā,</i></a><br>
<a><i>Idhāgatā cirarattāya khādatī”ti.</i></a></p>
</blockquote>
<p class="endsutta"><a data-ref="sc5, ms19Pv_67"><i>Mahāpesakārapetivatthu navamaṃ.</i></a></p>
</article>
</section>
</div>
</body>
</html>
