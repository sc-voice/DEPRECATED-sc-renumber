<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.15">
<article>
<div class="hgroup">
<p class="division"><a><i>Sutta Nipāta 5.15</i></a></p>
<h1><a><i>Posālamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1119, vnp1112, ms18Sn_1318"><i>“Yo atītaṃ ādisati,</i></a><br>
<span class="speaker"><a><i>(iccāyasmā posālo):</i></a></span><br>
<a><i>Anejo chinnasaṃsayo;</i></a><br>
<a><i>Pāraguṃ sabbadhammānaṃ,</i></a><br>
<a><i>Atthi pañhena āgamaṃ.</i></a></p>
<p><a data-ref="sc2, vns1120, vnp1113, ms18Sn_1319"><i>Vibhūtarūpasaññissa,</i></a><br>
<a><i>sabbakāyappahāyino;</i></a><br>
<a><i>Ajjhattañca bahiddhā ca,</i></a><br>
<a><i>natthi kiñcīti passato;</i></a><br>
<a><i>Ñāṇaṃ sakkānupucchāmi,</i></a><br>
<a><i>kathaṃ neyyo tathāvidho”.</i></a></p>
<p><a data-ref="sc3, vns1121, vnp1114, pts-vp-pli216, ms18Sn_1320"><i>“Viññāṇaṭṭhitiyo sabbā,</i></a><br>
<span class="speaker"><a><i>(posālāti bhagavā):</i></a></span><br>
<a><i>Abhijānaṃ tathāgato;</i></a><br>
<a><i>Tiṭṭhantamenaṃ jānāti,</i></a><br>
<a><i>Vimuttaṃ tapparāyaṇaṃ.</i></a></p>
<p><a data-ref="sc4, vns1122, vnp1115, ms18Sn_1321"><i>Ākiñcaññasambhavaṃ ñatvā,</i></a><br>
<a><i>Nandī saṃyojanaṃ iti;</i></a><br>
<a><i>Evametaṃ abhiññāya,</i></a><br>
<a><i>Tato tattha vipassati;</i></a><br>
<a data-var="Etaṃ → evaṃ (sya-all, mr)"><i>Etaṃ ñāṇaṃ tathaṃ tassa,</i></a><br>
<a><i>Brāhmaṇassa vusīmato”ti.</i></a></p>
</blockquote>
<p class="endsection"><a><i>Posālamāṇavapucchā cuddasamā.</i></a></p>
</article>
</section>
</div>
</body>
</html>
