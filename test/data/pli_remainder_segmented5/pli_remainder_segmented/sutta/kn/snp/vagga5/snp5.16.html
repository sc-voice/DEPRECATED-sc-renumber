<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.16">
<article>
<div class="hgroup">
<p class="division"><a><i>Sutta Nipāta 5.16</i></a></p>
<h1><a><i>Mogharājamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1123, vnp1116, ms18Sn_1323"><i>“Dvāhaṃ sakkaṃ apucchissaṃ,</i></a><br>
<span class="speaker"><a><i>(iccāyasmā mogharājā):</i></a></span><br>
<a><i>Na me byākāsi cakkhumā;</i></a><br>
<a><i>Yāvatatiyañca devīsi,</i></a><br>
<a><i>Byākarotīti me sutaṃ.</i></a></p>
<p><a data-ref="sc2, vns1124, vnp1117, ms18Sn_1324"><i>Ayaṃ loko paro loko,</i></a><br>
<a><i>brahmaloko sadevako;</i></a><br>
<a><i>Diṭṭhiṃ te nābhijānāti,</i></a><br>
<a><i>gotamassa yasassino.</i></a></p>
<p><a data-ref="sc3, vns1125, vnp1118, pts-vp-pli217, ms18Sn_1325"><i>Evaṃ abhikkantadassāviṃ,</i></a><br>
<a><i>atthi pañhena āgamaṃ;</i></a><br>
<a><i>Kathaṃ lokaṃ avekkhantaṃ,</i></a><br>
<a><i>maccurājā na passati”.</i></a></p>
<p><a data-ref="sc4, vns1126, vnp1119, ms18Sn_1326"><i>“Suññato lokaṃ avekkhassu,</i></a><br>
<a><i>Mogharāja sadā sato;</i></a><br>
<a><i>Attānudiṭṭhiṃ ūhacca,</i></a><br>
<a><i>Evaṃ maccutaro siyā;</i></a><br>
<a><i>Evaṃ lokaṃ avekkhantaṃ,</i></a><br>
<a><i>Maccurājā na passatī”ti.</i></a></p>
</blockquote>
<p class="endsection"><a><i>Mogharājamāṇavapucchā pannarasamā.</i></a></p>
</article>
</section>
</div>
</body>
</html>
