<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.11">
<article>
<div class="hgroup">
<p class="division"><a><i>Sutta Nipāta 5.11</i></a></p>
<h1><a><i>Kappamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1099, vnp1092, ms18Sn_1294"><i>“Majjhe sarasmiṃ tiṭṭhataṃ,</i></a><br>
<span class="speaker"><a><i>(iccāyasmā kappo):</i></a></span><br>
<a><i>Oghe jāte mahabbhaye;</i></a><br>
<a><i>Jarāmaccuparetānaṃ,</i></a><br>
<a><i>Dīpaṃ pabrūhi mārisa;</i></a><br>
<a><i>Tvañca me dīpamakkhāhi,</i></a><br>
<a><i>Yathāyidaṃ nāparaṃ siyā”.</i></a></p>
<p><a data-ref="sc2, vns1100, vnp1093, pts-vp-pli212, ms18Sn_1295"><i>“Majjhe sarasmiṃ tiṭṭhataṃ,</i></a><br>
<span class="speaker"><a><i>(kappāti bhagavā):</i></a></span><br>
<a><i>Oghe jāte mahabbhaye;</i></a><br>
<a><i>Jarāmaccuparetānaṃ,</i></a><br>
<a><i>Dīpaṃ pabrūmi kappa te.</i></a></p>
<p><a data-ref="sc3, vns1101, vnp1094, ms18Sn_1296"><i>Akiñcanaṃ anādānaṃ,</i></a><br>
<a><i>etaṃ dīpaṃ anāparaṃ;</i></a><br>
<a data-var="Nibbānaṃ iti → nibbānamiti (bj)"><i>Nibbānaṃ iti naṃ brūmi,</i></a><br>
<a><i>jarāmaccuparikkhayaṃ.</i></a></p>
<p><a data-ref="sc4, vns1102, vnp1095, ms18Sn_1297"><i>Etadaññāya ye satā,</i></a><br>
<a><i>Diṭṭhadhammābhinibbutā;</i></a><br>
<a><i>Na te māravasānugā,</i></a><br>
<a data-var="paddhagū”ti → paṭṭhagūti (sya-all, mr)"><i>Na te mārassa paddhagū”ti.</i></a></p>
</blockquote>
<p class="endsection"><a><i>Kappamāṇavapucchā dasamā.</i></a></p>
</article>
</section>
</div>
</body>
</html>
