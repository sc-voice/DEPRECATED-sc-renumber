<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.13">
<article>
<div class="hgroup">
<p class="division"><a><i>Sutta Nipāta 5.13</i></a></p>
<h1><a><i>Bhadrāvudhamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1108, vnp1101, ms18Sn_1305"><i>“Okañjahaṃ taṇhacchidaṃ anejaṃ,</i></a><br>
<span class="speaker"><a><i>(iccāyasmā bhadrāvudho):</i></a></span><br>
<a><i>Nandiñjahaṃ oghatiṇṇaṃ vimuttaṃ;</i></a><br>
<a><i>Kappañjahaṃ abhiyāce sumedhaṃ,</i></a><br>
<a><i>Sutvāna nāgassa apanamissanti ito.</i></a></p>
<p><a data-ref="sc2, vns1109, vnp1102, ms18Sn_1306"><i>Nānājanā janapadehi saṅgatā,</i></a><br>
<a><i>Tava vīra vākyaṃ abhikaṅkhamānā;</i></a><br>
<a><i>Tesaṃ tuvaṃ sādhu viyākarohi,</i></a><br>
<a><i>Tathā hi te vidito esa dhammo”.</i></a></p>
<p><a data-ref="sc3, vns1110, vnp1103, pts-vp-pli214, ms18Sn_1307"><i>“Ādānataṇhaṃ vinayetha sabbaṃ,</i></a><br>
<span class="speaker"><a><i>(bhadrāvudhāti bhagavā):</i></a></span><br>
<a><i>Uddhaṃ adho tiriyañcāpi majjhe;</i></a><br>
<a><i>Yaṃ yañhi lokasmimupādiyanti,</i></a><br>
<a><i>Teneva māro anveti jantuṃ.</i></a></p>
<p><a data-ref="sc4, vns1111, vnp1104, ms18Sn_1308"><i>Tasmā pajānaṃ na upādiyetha,</i></a><br>
<a><i>Bhikkhu sato kiñcanaṃ sabbaloke;</i></a><br>
<a><i>Ādānasatte iti pekkhamāno,</i></a><br>
<a><i>Pajaṃ imaṃ maccudheyye visattan”ti.</i></a></p>
</blockquote>
<p class="endsection"><a><i>Bhadrāvudhamāṇavapucchā dvādasamā.</i></a></p>
</article>
</section>
</div>
</body>
</html>
