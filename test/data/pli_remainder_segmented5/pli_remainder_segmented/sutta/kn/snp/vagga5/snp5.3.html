<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.3">
<article>
<div class="hgroup">
<p class="division"><a><i>Sutta Nipāta 5.3</i></a></p>
<h1><a><i>Tissametteyyamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1047, vnp1040, pts-vp-pli199, ms18Sn_1230"><i>“Kodha santusito loke,</i></a><br>
<span class="speaker"><a><i>(iccāyasmā tissametteyyo):</i></a></span><br>
<a><i>Kassa no santi iñjitā;</i></a><br>
<a><i>Ko ubhantamabhiññāya,</i></a><br>
<a data-var="lippati → limpati (sya-all, mr)"><i>Majjhe mantā na lippati;</i></a><br>
<a><i>Kaṃ brūsi mahāpurisoti,</i></a><br>
<a><i>Ko idha sibbinimaccagā”.</i></a></p>
<p><a data-ref="sc2, vns1048, vnp1041, ms18Sn_1231"><i>“Kāmesu brahmacariyavā,</i></a><br>
<span class="speaker"><a><i>(metteyyāti bhagavā):</i></a></span><br>
<a><i>Vītataṇho sadā sato;</i></a><br>
<a><i>Saṅkhāya nibbuto bhikkhu,</i></a><br>
<a><i>Tassa no santi iñjitā.</i></a></p>
<p><a data-ref="sc3, vns1049, vnp1042, ms18Sn_1232"><i>So ubhantamabhiññāya,</i></a><br>
<a><i>Majjhe mantā na lippati;</i></a><br>
<a><i>Taṃ brūmi mahāpurisoti,</i></a><br>
<a><i>So idha sibbinimaccagā”ti.</i></a></p>
</blockquote>
<p class="endsection"><a><i>Tissametteyyamāṇavapucchā dutiyā.</i></a></p>
</article>
</section>
</div>
</body>
</html>
