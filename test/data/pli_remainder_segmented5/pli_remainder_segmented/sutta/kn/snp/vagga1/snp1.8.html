<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp1.8">
<article>
<div class="hgroup">
<p class="division"><a><i>Sutta Nipāta 1.8</i></a></p>
<h1><a><i>Mettasutta</i></a></h1>
</div>
<blockquote class="gatha">
<p><a data-ref="sc1, vns143, vnp143, ms18Sn_165"><i>“Karaṇīyamatthakusalena,</i></a><br>
<a><i>Yanta santaṃ padaṃ abhisamecca;</i></a><br>
<a data-var="suhujū → sūjū (bj, pts-vp-pli1)"><i>Sakko ujū ca suhujū ca,</i></a><br>
<a><i>Sūvaco cassa mudu anatimānī.</i></a></p>
<p><a data-ref="sc2, vns144, vnp144, ms18Sn_166"><i>Santussako ca subharo ca,</i></a><br>
<a><i>Appakicco ca sallahukavutti;</i></a><br>
<a><i>Santindriyo ca nipako ca,</i></a><br>
<a><i>Appagabbho kulesvananugiddho.</i></a></p>
<p><a data-ref="sc3, vns145, vnp145, ms18Sn_167"><i>Na ca khuddamācare kiñci,</i></a><br>
<a><i>Yena viññū pare upavadeyyuṃ;</i></a><br>
<a><i>Sukhino va khemino hontu,</i></a><br>
<a data-var="Sabbasattā → sabbe sattā (bj, sya-all, pts-vp-pli1)"><i>Sabbasattā bhavantu sukhitattā.</i></a></p>
<p><a data-ref="sc4, vns146, vnp146, ms18Sn_168"><i>Ye keci pāṇabhūtatthi,</i></a><br>
<a><i>Tasā vā thāvarā vanavasesā;</i></a><br>
<a data-var="mahantā → ye mahantā vā (bj, pts-vp-pli1); mahanta (?)"><i>Dīghā vā ye va mahantā,</i></a><br>
<a><i>Majjhimā rassakā aṇukathūlā.</i></a></p>
<p><a data-var="adiṭṭhā → addiṭṭhā (bj, pts-vp-pli1); adiṭṭha (?)" data-ref="sc5, vns147, vnp147, pts-vp-pli26, ms18Sn_169"><i>Diṭṭhā vā ye va adiṭṭhā,</i></a><br>
<a data-var="va → ye ca (bj, sya-all, km, pts-vp-pli1)"><i>Ye va dūre vasanti avidūre;</i></a><br>
<a data-var="Bhūtā va sambhavesī va → bhūtā vā sambhavesī vā (bj, sya-all, km, pts-vp-pli1, mr)"><i>Bhūtā va sambhavesī va,</i></a><br>
<a><i>Sabbasattā bhavantu sukhitattā.</i></a></p>
<p><a data-ref="sc6, vns148, vnp148, ms18Sn_170"><i>Na paro paraṃ nikubbetha,</i></a><br>
<a data-var="na kañci → naṃ kañci (bj, pts-vp-pli1); naṃ kiñci (sya-all); na kiñci (mr)"><i>Nātimaññetha katthaci na kañci;</i></a><br>
<a><i>Byārosanā paṭighasañña,</i></a><br>
<a><i>Nāññamaññassa dukkhamiccheyya.</i></a></p>
<p><a data-ref="sc7, vns149, vnp149, ms18Sn_171"><i>Mātā yathā niyaṃputta—</i></a><br>
<a><i>Māyusā ekaputtamanurakkhe;</i></a><br>
<a><i>Evampi sabbabhūtesu,</i></a><br>
<a><i>Mānasaṃ bhāvaye aparimāṇaṃ.</i></a></p>
<p><a data-ref="sc8, vns150, vnp150, ms18Sn_172"><i>Mettañca sabbalokasmi,</i></a><br>
<a><i>Mānasaṃ bhāvaye aparimāṇaṃ;</i></a><br>
<a><i>Uddhaṃ adho ca tiriyañca,</i></a><br>
<a><i>Asambādhaṃ averamasapattaṃ.</i></a></p>
<p><a data-var="va → vā (bj, sya-all, km, pts-vp-pli1)" data-ref="sc9, vns151, vnp151, ms18Sn_173"><i>Tiṭṭhaṃ caraṃ nisinno va,</i></a><br>
<a data-var="vitamiddho → vigatamiddho (bahūsu)"><i>Sayāno yāvatāssa vitamiddho;</i></a><br>
<a><i>Etaṃ satiṃ adhiṭṭheyya,</i></a><br>
<a><i>Brahmametaṃ vihāramidhamāhu.</i></a></p>
<p><a data-ref="sc10, vns152, vnp152, ms18Sn_174"><i>Diṭṭhiñca anupaggamma,</i></a><br>
<a><i>Sīlavā dassanena sampanno;</i></a><br>
<a data-var="vinaya → vineyya (bj, sya-all, pts-vp-pli1)"><i>Kāmesu vinaya gedhaṃ,</i></a><br>
<a><i>Na hi jātuggabbhaseyya punaretī”ti.</i></a></p>
</blockquote>
<p class="endsection"><a><i>Mettasuttaṃ aṭṭhamaṃ.</i></a></p>
</article>
</section>
</div>
</body>
</html>
