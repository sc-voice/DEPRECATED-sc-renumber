<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp4.2">
<article>
<div class="hgroup">
<p class="division"><a><i>Sutta Nipāta 4.2</i></a></p>
<h1><a><i>Guhaṭṭhakasutta</i></a></h1>
</div>
<blockquote class="gatha">
<p><a data-ref="sc1, vns779, vnp772, pts-vp-pli152, ms18Sn_941"><i>Satto guhāyaṃ bahunābhichanno,</i></a><br>
<a><i>Tiṭṭhaṃ naro mohanasmiṃ pagāḷho;</i></a><br>
<a><i>Dūre vivekā hi tathāvidho so,</i></a><br>
<a><i>Kāmā hi loke na hi suppahāyā.</i></a></p>
<p><a data-ref="sc2, vns780, vnp773, ms18Sn_942"><i>Icchānidānā bhavasātabaddhā,</i></a><br>
<a><i>Te duppamuñcā na hi aññamokkhā;</i></a><br>
<a><i>Pacchā pure vāpi apekkhamānā,</i></a><br>
<a><i>Ime va kāme purime va jappaṃ.</i></a></p>
<p><a data-ref="sc3, vns781, vnp774, ms18Sn_943"><i>Kāmesu giddhā pasutā pamūḷhā,</i></a><br>
<a><i>Avadāniyā te visame niviṭṭhā;</i></a><br>
<a><i>Dukkhūpanītā paridevayanti,</i></a><br>
<a><i>Kiṃsū bhavissāma ito cutāse.</i></a></p>
<p><a data-ref="sc4, vns782, vnp775, ms18Sn_944"><i>Tasmā hi sikkhetha idheva jantu,</i></a><br>
<a><i>Yaṃ kiñci jaññā visamanti loke;</i></a><br>
<a><i>Na tassa hetū visamaṃ careyya,</i></a><br>
<a><i>Appañhidaṃ jīvitamāhu dhīrā.</i></a></p>
<p><a data-ref="sc5, vns783, vnp776, ms18Sn_945"><i>Passāmi loke pariphandamānaṃ,</i></a><br>
<a><i>Pajaṃ imaṃ taṇhagataṃ bhavesu;</i></a><br>
<a><i>Hīnā narā maccumukhe lapanti,</i></a><br>
<a><i>Avītataṇhāse bhavābhavesu.</i></a></p>
<p><a data-ref="sc6, vns784, vnp777, ms18Sn_946"><i>Mamāyite passatha phandamāne,</i></a><br>
<a><i>Maccheva appodake khīṇasote;</i></a><br>
<a><i>Etampi disvā amamo careyya,</i></a><br>
<a><i>Bhavesu āsattimakubbamāno.</i></a></p>
<p><a data-ref="sc7, vns785, vnp778, ms18Sn_947"><i>Ubhosu antesu vineyya chandaṃ,</i></a><br>
<a><i>Phassaṃ pariññāya anānugiddho;</i></a><br>
<a><i>Yadattagarahī tadakubbamāno,</i></a><br>
<a data-var="Na lippatī → na limpatī (sya-all, mr)"><i>Na lippatī diṭṭhasutesu dhīro.</i></a></p>
<p><a data-ref="sc8, vns786, vnp779, pts-vp-pli153, ms18Sn_948"><i>Saññaṃ pariññā vitareyya oghaṃ,</i></a><br>
<a><i>Pariggahesu muni nopalitto;</i></a><br>
<a><i>Abbūḷhasallo caramappamatto,</i></a><br>
<a data-var="Nāsīsatī → nāsiṃsatī (bj); nāsiṃsati (sya-all, pts-vp-pli1)"><i>Nāsīsatī lokamimaṃ parañcāti.</i></a></p>
</blockquote>
<p class="endsection"><a><i>Guhaṭṭhakasuttaṃ dutiyaṃ.</i></a></p>
</article>
</section>
</div>
</body>
</html>
