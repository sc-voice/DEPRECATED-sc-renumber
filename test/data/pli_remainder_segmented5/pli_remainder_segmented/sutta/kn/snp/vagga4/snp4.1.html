<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp4.1">
<article>
<div class="hgroup">
<p class="division"><a><i>Sutta Nipāta 4.1</i></a></p>
<h1><a><i>Kāmasutta</i></a></h1>
</div>
<blockquote class="gatha">
<p><a data-ref="sc1, vns773, vnp766, pts-vp-pli151, ms18Sn_934"><i>Kāmaṃ kāmayamānassa,</i></a><br>
<a><i>tassa ce taṃ samijjhati;</i></a><br>
<a><i>Addhā pītimano hoti,</i></a><br>
<a><i>laddhā macco yadicchati.</i></a></p>
<p><a data-var="kāmayānassa → kāmayamānassa (si, mr)" data-ref="sc2, vns774, vnp767, ms18Sn_935"><i>Tassa ce kāmayānassa,</i></a><br>
<a><i>chandajātassa jantuno;</i></a><br>
<a><i>Te kāmā parihāyanti,</i></a><br>
<a><i>sallaviddhova ruppati.</i></a></p>
<p><a data-ref="sc3, vns775, vnp768, ms18Sn_936"><i>Yo kāme parivajjeti,</i></a><br>
<a><i>sappasseva padā siro;</i></a><br>
<a data-var="Somaṃ → so imaṃ (si, pts-vp-pli1)"><i>Somaṃ visattikaṃ loke,</i></a><br>
<a><i>sato samativattati.</i></a></p>
<p><a data-ref="sc4, vns776, vnp769, ms18Sn_937"><i>Khettaṃ vatthuṃ hiraññaṃ vā,</i></a><br>
<a data-var="gavāssaṃ → gavassaṃ (csp1ed, csp2ed)"><i>gavāssaṃ dāsaporisaṃ;</i></a><br>
<a><i>Thiyo bandhū puthu kāme,</i></a><br>
<a><i>yo naro anugijjhati.</i></a></p>
<p><a data-ref="sc5, vns777, vnp770, ms18Sn_938"><i>Abalā naṃ balīyanti,</i></a><br>
<a><i>maddantenaṃ parissayā;</i></a><br>
<a><i>Tato naṃ dukkhamanveti,</i></a><br>
<a><i>nāvaṃ bhinnamivodakaṃ.</i></a></p>
<p><a data-ref="sc6, vns778, vnp771, ms18Sn_939"><i>Tasmā jantu sadā sato,</i></a><br>
<a><i>Kāmāni parivajjaye;</i></a><br>
<a><i>Te pahāya tare oghaṃ,</i></a><br>
<a data-var="sitvāva → siñcitvā (si, pts-vp-pli1)"><i>Nāvaṃ sitvāva pāragūti.</i></a></p>
</blockquote>
<p class="endsection"><a><i>Kāmasuttaṃ paṭhamaṃ.</i></a></p>
</article>
</section>
</div>
</body>
</html>
