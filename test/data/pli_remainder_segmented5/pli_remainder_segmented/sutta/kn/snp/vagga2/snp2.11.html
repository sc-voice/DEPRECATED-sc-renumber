<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp2.11">
<article>
<div class="hgroup">
<p class="division"><a><i>Sutta Nipāta 2.11</i></a></p>
<h1><a><i>Rāhulasutta</i></a></h1>
</div>
<blockquote class="gatha">
<p><a data-ref="sc1, vns338, vnp335, ms18Sn_391"><i>“Kacci abhiṇhasaṃvāsā,</i></a><br>
<a><i>nāvajānāsi paṇḍitaṃ;</i></a><br>
<a data-var="Ukkādhāro → okkādhāro (sya-all, mr)"><i>Ukkādhāro manussānaṃ,</i></a><br>
<a><i>kacci apacito tayā”.</i></a></p>
<p><a data-ref="sc2, vns339, vnp336, ms18Sn_392"><i>“Nāhaṃ abhiṇhasaṃvāsā,</i></a><br>
<a><i>avajānāmi paṇḍitaṃ;</i></a><br>
<a><i>Ukkādhāro manussānaṃ,</i></a><br>
<a><i>niccaṃ apacito mayā”.</i></a></p>
<p><a data-ref="sc3, vns340, vnp337, ms18Sn_393"><i>“Pañca kāmaguṇe hitvā,</i></a><br>
<a><i>piyarūpe manorame;</i></a><br>
<a><i>Saddhāya gharā nikkhamma,</i></a><br>
<a><i>dukkhassantakaro bhava.</i></a></p>
<p><a data-ref="sc4, vns341, vnp338, ms18Sn_394"><i>Mitte bhajassu kalyāṇe,</i></a><br>
<a><i>pantañca sayanāsanaṃ;</i></a><br>
<a><i>Vivittaṃ appanigghosaṃ,</i></a><br>
<a><i>mattaññū hohi bhojane.</i></a></p>
<p><a data-ref="sc5, vns342, vnp339, pts-vp-pli59, ms18Sn_395"><i>Cīvare piṇḍapāte ca,</i></a><br>
<a><i>paccaye sayanāsane;</i></a><br>
<a><i>Etesu taṇhaṃ mākāsi,</i></a><br>
<a><i>mā lokaṃ punarāgami.</i></a></p>
<p><a data-ref="sc6, vns343, vnp340, ms18Sn_396"><i>Saṃvuto pātimokkhasmiṃ,</i></a><br>
<a><i>indriyesu ca pañcasu;</i></a><br>
<a><i>Sati kāyagatā tyatthu,</i></a><br>
<a><i>nibbidābahulo bhava.</i></a></p>
<p><a data-ref="sc7, vns344, vnp341, ms18Sn_397"><i>Nimittaṃ parivajjehi,</i></a><br>
<a><i>subhaṃ rāgūpasañhitaṃ;</i></a><br>
<a><i>Asubhāya cittaṃ bhāvehi,</i></a><br>
<a><i>ekaggaṃ susamāhitaṃ.</i></a></p>
<p><a data-ref="sc8, vns345, vnp342, ms18Sn_398"><i>Animittañca bhāvehi,</i></a><br>
<a><i>Mānānusayamujjaha;</i></a><br>
<a><i>Tato mānābhisamayā,</i></a><br>
<a><i>Upasanto carissatī”ti.</i></a></p>
</blockquote>
<p><a data-ref="sc9, ms18Sn_399"><i>Itthaṃ sudaṃ bhagavā āyasmantaṃ rāhulaṃ imāhi gāthāhi abhiṇhaṃ ovadatīti.</i></a></p>
<p class="endsection"><a><i>Rāhulasuttaṃ ekādasamaṃ.</i></a></p>
</article>
</section>
</div>
</body>
</html>
