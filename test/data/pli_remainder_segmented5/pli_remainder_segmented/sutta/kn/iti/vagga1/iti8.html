<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti8">
<article>
<div class="hgroup">
<p class="division"><a><i>Itivuttaka 8</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Mānapariññāsutta</i></a></h1>
</div>
<p><a data-ref="sc1, ms18It_37"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_38"><i>“Mānaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya.</i></a> <a><i>Mānañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns8, ms18It_39"><i>“Mānupetā ayaṃ pajā,</i></a><br>
<a><i>mānaganthā bhave ratā;</i></a><br>
<a><i>Mānaṃ aparijānantā,</i></a><br>
<a><i>āgantāro punabbhavaṃ.</i></a></p>
<p><a data-ref="sc4, vns9, pts-vp-pli5, ms18It_40"><i>Ye ca mānaṃ pahantvāna,</i></a><br>
<a><i>vimuttā mānasaṅkhaye;</i></a><br>
<a><i>Te mānaganthābhibhuno,</i></a><br>
<a data-var="sabbadukkhamupaccagun”ti → sabbaṃ ganthaṃ upaccagunti (sya-all); sabbadukkhaṃ upaccagunti (pts-vp-pli1); sabbaṃ dukkhaṃ upaccagunti (aṭṭha.)"><i>sabbadukkhamupaccagun”ti.</i></a></p>
</blockquote>
<p><a data-ref="sc5, ms18It_41"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Aṭṭhamaṃ.</i></a></p>
</article>
</section>
</div>
</body>
</html>
