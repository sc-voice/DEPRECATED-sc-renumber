<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti41">
<article>
<div class="hgroup">
<p class="division"><a><i>Itivuttaka 41</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Dutiyavagga</i></a></p>
<h1><a data-var="Paññāparihīnasutta → paññāparihānisuttaṃ (bj)"><i>Paññāparihīnasutta</i></a></h1>
</div>
<p><a data-ref="sc1, ms18It_259"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="Te → te ca kho (?)" data-ref="sc2, ms18It_260"><i>“Te, bhikkhave, sattā suparihīnā ye ariyāya paññāya parihīnā.</i></a> <a><i>Te diṭṭheva dhamme dukkhaṃ viharanti savighātaṃ saupāyāsaṃ sapariḷāhaṃ;</i></a> <a><i>kāyassa bhedā paraṃ maraṇā duggati pāṭikaṅkhā.</i></a> <a><i>Te, bhikkhave, sattā aparihīnā ye ariyāya paññāya aparihīnā.</i></a> <a><i>Te diṭṭheva dhamme sukhaṃ viharanti avighātaṃ anupāyāsaṃ apariḷāhaṃ;</i></a> <a><i>kāyassa bhedā paraṃ maraṇā sugati pāṭikaṅkhā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns75, ms18It_261"><i>“Paññāya parihānena,</i></a><br>
<a><i>passa lokaṃ sadevakaṃ;</i></a><br>
<a><i>Niviṭṭhaṃ nāmarūpasmiṃ,</i></a><br>
<a><i>idaṃ saccanti maññati.</i></a></p>
<p><a data-ref="sc4, vns76, ms18It_262"><i>Paññā hi seṭṭhā lokasmiṃ,</i></a><br>
<a data-var="nibbedhagāminī → nibbānagāminī (^ne4#302 [Vibhaṅga/ Otaraṇahāravibhaṅga])"><i>yāyaṃ nibbedhagāminī;</i></a><br>
<a><i>Yāya sammā pajānāti,</i></a><br>
<a><i>jātibhavaparikkhayaṃ.</i></a></p>
<p><a data-ref="sc5, vns77, pts-vp-pli36, ms18It_263"><i>Tesaṃ devā manussā ca,</i></a><br>
<a><i>sambuddhānaṃ satīmataṃ;</i></a><br>
<a data-var="hāsapaññānaṃ → sapaññānaṃ (pts-vp-pli1); hāsupaññānaṃ (aṭṭha.)"><i>Pihayanti hāsapaññānaṃ,</i></a><br>
<a><i>sarīrantimadhārinan”ti.</i></a></p>
</blockquote>
<p><a data-ref="sc6, ms18It_264"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Catutthaṃ.</i></a></p>
</article>
</section>
</div>
</body>
</html>
