<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti48">
<article>
<div class="hgroup">
<p class="division"><a><i>Itivuttaka 48</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Āpāyikasutta</i></a></h1>
</div>
<p><a data-ref="sc1, ms18It_306"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_307"><i>“Dveme, bhikkhave, āpāyikā nerayikā idamappahāya.</i></a> <a><i>Katame dve?</i></a> <a><i>Yo ca abrahmacārī brahmacāripaṭiñño, yo ca paripuṇṇaṃ parisuddhaṃ brahmacariyaṃ carantaṃ amūlakena abrahmacariyena anuddhaṃseti.</i></a> <a><i>Ime kho, bhikkhave, dve āpāyikā nerayikā idamappahāyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns90, pts-vp-pli43, ms18It_308"><i>“Abhūtavādī nirayaṃ upeti,</i></a><br>
<a><i>Yo vāpi katvā na karomi cāha;</i></a><br>
<a><i>Ubhopi te pecca samā bhavanti,</i></a><br>
<a><i>Nihīnakammā manujā parattha.</i></a></p>
<p><a data-ref="sc4, vns91, ms18It_309"><i>Kāsāvakaṇṭhā bahavo,</i></a><br>
<a><i>pāpadhammā asaññatā;</i></a><br>
<a><i>Pāpā pāpehi kammehi,</i></a><br>
<a><i>nirayaṃ te upapajjare.</i></a></p>
<p><a data-ref="sc5, vns92, ms18It_310"><i>Seyyo ayoguḷo bhutto,</i></a><br>
<a><i>tatto aggisikhūpamo;</i></a><br>
<a><i>Yañce bhuñjeyya dussīlo,</i></a><br>
<a><i>raṭṭhapiṇḍamasaññato”ti.</i></a></p>
</blockquote>
<p><a data-ref="sc6, ms18It_311"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Ekādasamaṃ.</i></a></p>
</article>
</section>
</div>
</body>
</html>
