<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti34">
<article>
<div class="hgroup">
<p class="division"><a><i>Itivuttaka 34</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Paṭhamavagga</i></a></p>
<h1><a data-var="Ātāpīsutta → anātāpīsuttaṃ (bj)"><i>Ātāpīsutta</i></a></h1>
</div>
<p><a data-ref="sc1, ms18It_208"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="anottāpī → anottappī (si, sya-all, pts-vp-pli1)" data-ref="sc2, ms18It_209"><i>“Anātāpī, bhikkhave, bhikkhu anottāpī abhabbo sambodhāya, abhabbo nibbānāya, abhabbo anuttarassa yogakkhemassa adhigamāya.</i></a> <a data-var="ottāpī → ottappī (si, sya-all, pts-vp-pli1)"><i>Ātāpī ca kho, bhikkhave, bhikkhu ottāpī bhabbo sambodhāya, bhabbo nibbānāya, bhabbo anuttarassa yogakkhemassa adhigamāyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns59, ms18It_210"><i>“Anātāpī anottāpī,</i></a><br>
<a><i>kusīto hīnavīriyo;</i></a><br>
<a><i>Yo thinamiddhabahulo,</i></a><br>
<a data-var="ahirīko → ahiriko (sya-all)"><i>ahirīko anādaro;</i></a><br>
<a><i>Abhabbo tādiso bhikkhu,</i></a><br>
<a><i>phuṭṭhuṃ sambodhimuttamaṃ.</i></a></p>
<p><a data-ref="sc4, vns60, pts-vp-pli28, ms18It_211"><i>Yo ca satimā nipako jhāyī,</i></a><br>
<a><i>Ātāpī ottāpī ca appamatto;</i></a><br>
<a><i>Saṃyojanaṃ jātijarāya chetvā,</i></a><br>
<a><i>Idheva sambodhimanuttaraṃ phuse”ti.</i></a></p>
</blockquote>
<p><a data-ref="sc5, ms18It_212"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Sattamaṃ.</i></a></p>
</article>
</section>
</div>
</body>
</html>
