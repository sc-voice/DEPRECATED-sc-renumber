<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti35">
<article>
<div class="hgroup">
<p class="division"><a><i>Itivuttaka 35</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Paṭhamajananakuhanasutta</i></a></h1>
</div>
<p><a data-ref="sc1, ms18It_214"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_215"><i>“Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na ‘iti maṃ jano jānātū’ti.</i></a> <a><i>Atha kho idaṃ, bhikkhave, brahmacariyaṃ vussati saṃvaratthañceva pahānatthañcā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns61, ms18It_216"><i>“Saṃvaratthaṃ pahānatthaṃ,</i></a><br>
<a><i>brahmacariyaṃ anītihaṃ;</i></a><br>
<a><i>Adesayi so bhagavā,</i></a><br>
<a><i>nibbānogadhagāminaṃ.</i></a></p>
<p><a data-var="mahattehi → mahantehi (si, mr); mahatthehi (sya-all)" data-ref="sc4, vns62, pts-vp-pli29, ms18It_217"><i>Esa maggo mahattehi,</i></a><br>
<a data-var="mahesibhi → mahesino (si, pts-vp-pli1, mr)"><i>anuyāto mahesibhi;</i></a><br>
<a><i>Ye ye taṃ paṭipajjanti,</i></a><br>
<a><i>yathā buddhena desitaṃ;</i></a><br>
<a><i>Dukkhassantaṃ karissanti,</i></a><br>
<a><i>satthusāsanakārino”ti.</i></a></p>
</blockquote>
<p><a data-ref="sc5, ms18It_218"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Aṭṭhamaṃ.</i></a></p>
</article>
</section>
</div>
</body>
</html>
