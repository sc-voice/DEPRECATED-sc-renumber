<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti72">
<article>
<div class="hgroup">
<p class="division"><a><i>Itivuttaka 72</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Tatiyavagga</i></a></p>
<h1><a><i>Nissaraṇiyasutta</i></a></h1>
</div>
<p><a data-ref="sc1, pts-vp-pli61, ms18It_465"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="nissaraṇiyā → nissāraṇīyā (^an5.200#1 [200. Nissāraṇīyasutta])" data-ref="sc2, ms18It_466"><i>“Tisso imā, bhikkhave, nissaraṇiyā dhātuyo.</i></a> <a><i>Katamā tisso?</i></a> <a><i>Kāmānametaṃ nissaraṇaṃ yadidaṃ nekkhammaṃ, rūpānametaṃ nissaraṇaṃ yadidaṃ āruppaṃ, yaṃ kho pana kiñci bhūtaṃ saṅkhataṃ paṭiccasamuppannaṃ nirodho tassa nissaraṇaṃ—</i></a> <a><i>imā kho, bhikkhave, tisso nissaraṇiyā dhātuyo”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns135, ms18It_467"><i>“Kāmanissaraṇaṃ ñatvā,</i></a><br>
<a><i>rūpānañca atikkamaṃ;</i></a><br>
<a><i>Sabbasaṅkhārasamathaṃ,</i></a><br>
<a><i>phusaṃ ātāpi sabbadā.</i></a></p>
<p><a data-ref="sc4, vns136, ms18It_468"><i>Sa ve sammaddaso bhikkhu,</i></a><br>
<a><i>yato tattha vimuccati;</i></a><br>
<a><i>Abhiññāvosito santo,</i></a><br>
<a><i>sa ve yogātigo munī”ti.</i></a></p>
</blockquote>
<p><a data-ref="sc5, ms18It_469"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Tatiyaṃ.</i></a></p>
</article>
</section>
</div>
</body>
</html>
