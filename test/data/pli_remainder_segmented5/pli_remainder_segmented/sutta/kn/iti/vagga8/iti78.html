<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti78">
<article>
<div class="hgroup">
<p class="division"><a><i>Itivuttaka 78</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Tatiyavagga</i></a></p>
<h1><a data-var="Dhātusosaṃsandanasutta → dhātusaṃsandanasuttaṃ (bj)"><i>Dhātusosaṃsandanasutta</i></a></h1>
</div>
<p><a data-ref="sc1, pts-vp-pli70, ms18It_515"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_516"><i>“Dhātuso, bhikkhave, sattā sattehi saddhiṃ saṃsandanti samenti.</i></a> <a><i>Hīnādhimuttikā sattā hīnādhimuttikehi sattehi saddhiṃ saṃsandanti samenti, kalyāṇādhimuttikā sattā kalyāṇādhimuttikehi sattehi saddhiṃ saṃsandanti samenti.</i></a></p>
<p><a data-ref="sc3, ms18It_517"><i>Atītampi, bhikkhave, addhānaṃ dhātusova sattā sattehi saddhiṃ saṃsandiṃsu samiṃsu.</i></a> <a><i>Hīnādhimuttikā sattā hīnādhimuttikehi sattehi saddhiṃ saṃsandiṃsu samiṃsu, kalyāṇādhimuttikā sattā kalyāṇādhimuttikehi sattehi saddhiṃ saṃsandiṃsu samiṃsu.</i></a></p>
<p><a data-ref="sc4, ms18It_518"><i>Anāgatampi, bhikkhave, addhānaṃ dhātusova sattā sattehi saddhiṃ saṃsandissanti samessanti.</i></a> <a><i>Hīnādhimuttikā sattā hīnādhimuttikehi sattehi saddhiṃ saṃsandissanti samessanti, kalyāṇādhimuttikā sattā kalyāṇādhimuttikehi sattehi saddhiṃ saṃsandissanti samessanti.</i></a></p>
<p><a data-ref="sc5, ms18It_519"><i>Etarahipi, bhikkhave, paccuppannaṃ addhānaṃ dhātusova sattā sattehi saddhiṃ saṃsandanti samenti.</i></a> <a><i>Hīnādhimuttikā sattā hīnādhimuttikehi sattehi saddhiṃ saṃsandanti samenti, kalyāṇādhimuttikā sattā kalyāṇādhimuttikehi sattehi saddhiṃ saṃsandanti samentī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc6, pts-vp-pli71, vns155, ms18It_520"><i>“Saṃsaggā vanatho jāto,</i></a><br>
<a><i>asaṃsaggena chijjati;</i></a><br>
<a><i>Parittaṃ dārumāruyha,</i></a><br>
<a><i>yathā sīde mahaṇṇave.</i></a></p>
<p><a data-ref="sc7, vns156, ms18It_521"><i>Evaṃ kusītamāgamma,</i></a><br>
<a><i>sādhujīvīpi sīdati;</i></a><br>
<a><i>Tasmā taṃ parivajjeyya,</i></a><br>
<a><i>kusītaṃ hīnavīriyaṃ.</i></a></p>
<p><a data-ref="sc8, vns157, ms18It_522"><i>Pavivittehi ariyehi,</i></a><br>
<a><i>pahitattehi jhāyibhi;</i></a><br>
<a><i>Niccaṃ āraddhaviriyehi,</i></a><br>
<a><i>paṇḍitehi sahāvase”ti.</i></a></p>
</blockquote>
<p><a data-ref="sc9, ms18It_523"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Navamaṃ.</i></a></p>
</article>
</section>
</div>
</body>
</html>
