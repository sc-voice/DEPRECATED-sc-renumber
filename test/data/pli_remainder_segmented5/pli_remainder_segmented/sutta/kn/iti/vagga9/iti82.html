<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti82">
<article>
<div class="hgroup">
<p class="division"><a><i>Itivuttaka 82</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Catutthavagga</i></a></p>
<h1><a><i>Devasaddasutta</i></a></h1>
</div>
<p><a data-ref="sc1, ms18It_553"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="pabbajjāya ceteti, tasmiṃ samaye → tasmiṃ bhikkhave samaye (pts-vp-pli1, mr)" data-ref="sc2, ms18It_554"><i>“Tayome, bhikkhave, devesu devasaddā niccharanti samayā samayaṃ upādāya.</i></a> <a><i>Katame tayo?</i></a> <a><i>Yasmiṃ, bhikkhave, samaye ariyasāvako kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajjāya ceteti, tasmiṃ samaye devesu devasaddo niccharati:</i></a> <a><i>‘eso ariyasāvako mārena saddhiṃ saṅgāmāya cetetī’ti.</i></a> <a><i>Ayaṃ, bhikkhave, paṭhamo devesu devasaddo niccharati samayā samayaṃ upādāya.</i></a></p>
<p><a data-ref="sc3, ms18It_555"><i>Puna caparaṃ, bhikkhave, yasmiṃ samaye ariyasāvako sattannaṃ bodhipakkhiyānaṃ dhammānaṃ bhāvanānuyogamanuyutto viharati, tasmiṃ samaye devesu devasaddo niccharati:</i></a> <a><i>‘eso ariyasāvako mārena saddhiṃ saṅgāmetī’ti.</i></a> <a><i>Ayaṃ, bhikkhave, dutiyo devesu devasaddo niccharati samayā samayaṃ upādāya.</i></a></p>
<p><a data-ref="sc4, ms18It_556"><i>Puna caparaṃ, bhikkhave, yasmiṃ samaye ariyasāvako āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati, tasmiṃ samaye devesu devasaddo niccharati:</i></a> <a><i>‘eso ariyasāvako vijitasaṅgāmo tameva saṅgāmasīsaṃ abhivijiya ajjhāvasatī’ti.</i></a> <a><i>Ayaṃ, bhikkhave, tatiyo devesu devasaddo niccharati samayā samayaṃ upādāya.</i></a> <a><i>Ime kho, bhikkhave, tayo devesu devasaddā niccharanti samayā samayaṃ upādāyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc5, vns164, pts-vp-pli76, ms18It_557"><i>“Disvā vijitasaṅgāmaṃ,</i></a><br>
<a><i>sammāsambuddhasāvakaṃ;</i></a><br>
<a><i>Devatāpi namassanti,</i></a><br>
<a><i>mahantaṃ vītasāradaṃ.</i></a></p>
<p><a data-ref="sc6, vns165, ms18It_558"><i>Namo te purisājañña,</i></a><br>
<a><i>yo tvaṃ dujjayamajjhabhū;</i></a><br>
<a><i>Jetvāna maccuno senaṃ,</i></a><br>
<a><i>vimokkhena anāvaraṃ.</i></a></p>
<p><a data-ref="sc7, vns166, ms18It_559"><i>Iti hetaṃ namassanti,</i></a><br>
<a><i>devatā pattamānasaṃ;</i></a><br>
<a><i>Tañhi tassa na passanti,</i></a><br>
<a><i>yena maccuvasaṃ vaje”ti.</i></a></p>
</blockquote>
<p><a data-ref="sc8, ms18It_560"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Tatiyaṃ.</i></a></p>
</article>
</section>
</div>
</body>
</html>
