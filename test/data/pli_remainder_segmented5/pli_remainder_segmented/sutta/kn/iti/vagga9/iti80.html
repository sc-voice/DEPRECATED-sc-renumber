<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti80">
<article>
<div class="hgroup">
<p class="division"><a><i>Itivuttaka 80</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Catutthavagga</i></a></p>
<h1><a><i>Vitakkasutta</i></a></h1>
</div>
<p><a data-ref="sc1, ms18It_535"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, pts-vp-pli73, ms18It_536"><i>“Tayome, bhikkhave, akusalavitakkā.</i></a> <a><i>Katame tayo?</i></a> <a><i>Anavaññattipaṭisaṃyutto vitakko, lābhasakkārasilokapaṭisaṃyutto vitakko, parānuddayatāpaṭisaṃyutto vitakko.</i></a> <a><i>Ime kho, bhikkhave, tayo akusalavitakkā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns160, ms18It_537"><i>“Anavaññattisaṃyutto,</i></a><br>
<a><i>lābhasakkāragāravo;</i></a><br>
<a><i>Sahanandī amaccehi,</i></a><br>
<a><i>ārā saṃyojanakkhayā.</i></a></p>
<p><a data-ref="sc4, vns161, ms18It_538"><i>Yo ca puttapasuṃ hitvā,</i></a><br>
<a data-var="saṃharāni → saṅgahāni (bj, sya-all, pts-vp-pli1)"><i>Vivāhe saṃharāni ca;</i></a><br>
<a><i>Bhabbo so tādiso bhikkhu,</i></a><br>
<a><i>Phuṭṭhuṃ sambodhimuttaman”ti.</i></a></p>
</blockquote>
<p><a data-ref="sc5, ms18It_539"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Paṭhamaṃ.</i></a></p>
</article>
</section>
</div>
</body>
</html>
