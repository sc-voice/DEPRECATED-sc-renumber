<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti111">
<article>
<div class="hgroup">
<p class="division"><a><i>Itivuttaka 111</i></a></p>
<p class="nipata"><a><i>Catukkanipāta</i></a></p>
<p class="vagga"><a><i>Brāhmaṇadhammayāgavagga</i></a></p>
<h1><a><i>Sampannasīlasutta</i></a></h1>
</div>
<p><a data-ref="sc1, ms18It_820"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="viharatha → hotha (sya-all)" data-ref="sc2, ms18It_821"><i>“Sampannasīlā, bhikkhave, viharatha sampannapātimokkhā;</i></a> <a><i>pātimokkhasaṃvarasaṃvutā viharatha ācāragocarasampannā aṇumattesu vajjesu bhayadassāvino;</i></a> <a><i>samādāya sikkhatha sikkhāpadesu.</i></a></p>
<p><a data-var="viharataṃ → bhavataṃ (sya-all) | kimassa uttari karaṇīyaṃ → kissa bhikkhave uttariṃ karaṇīyaṃ (bj); kimassa bhikkhave uttari karaṇīyaṃ (sya-all); kiñcassa bhikkhave uttari karaṇīyaṃ (pts-vp-pli1)" data-ref="sc3, ms18It_822"><i>Sampannasīlānaṃ vo, bhikkhave, viharataṃ sampannapātimokkhānaṃ pātimokkhasaṃvarasaṃvutānaṃ viharataṃ ācāragocarasampannānaṃ aṇumattesu vajjesu bhayadassāvīnaṃ samādāya sikkhataṃ sikkhāpadesu, kimassa uttari karaṇīyaṃ?</i></a></p>
<p><a data-var="abhijjhā, byāpādo vigato → abhijjhā vigatā hoti, byāpādo vigato hoti (si, sya-all, pts-vp-pli1ed, csp1ed) 15A4:86 | thinamiddhaṃ vigataṃ hoti, uddhaccakukkuccaṃ vigataṃ hoti, vicikicchā → thinamiddhaṃ uddhaccakukkuccaṃ vicikicchā (15A4:86) | asammuṭṭhā → appamuṭṭhā (sya-all)" data-ref="sc4, pts-vp-pli119, ms18It_823"><i>Carato cepi, bhikkhave, bhikkhuno abhijjhā, byāpādo vigato hoti, thinamiddhaṃ vigataṃ hoti, uddhaccakukkuccaṃ vigataṃ hoti, vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ.</i></a> <a><i>Carampi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</i></a></p>
<p><a data-ref="sc5, ms18It_824"><i>Ṭhitassa cepi, bhikkhave, bhikkhuno abhijjhā byāpādo vigato hoti …pe…</i></a> <a><i>thinamiddhaṃ …</i></a> <a><i>uddhaccakukkuccaṃ …</i></a> <a><i>vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ.</i></a> <a><i>Ṭhitopi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</i></a></p>
<p><a data-ref="sc6, ms18It_825"><i>Nisinnassa cepi, bhikkhave, bhikkhuno abhijjhā byāpādo vigato hoti …pe…</i></a> <a><i>thinamiddhaṃ …</i></a> <a><i>uddhaccakukkuccaṃ …</i></a> <a><i>vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ.</i></a> <a><i>Nisinnopi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccati.</i></a></p>
<p><a data-ref="sc7, pts-vp-pli120, ms18It_826"><i>Sayānassa cepi, bhikkhave, bhikkhuno jāgarassa abhijjhā byāpādo vigato hoti …pe…</i></a> <a><i>thinamiddhaṃ …</i></a> <a><i>uddhaccakukkuccaṃ …</i></a> <a><i>vicikicchā pahīnā hoti, āraddhaṃ hoti vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ cittaṃ ekaggaṃ.</i></a> <a><i>Sayānopi, bhikkhave, bhikkhu jāgaro evaṃbhūto ātāpī ottāpī satataṃ samitaṃ āraddhavīriyo pahitattoti vuccatī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc8, vns259, ms18It_827"><i>“Yataṃ care yataṃ tiṭṭhe,</i></a><br>
<a><i>yataṃ acche yataṃ saye;</i></a><br>
<a data-var="samiñjaye → sammiñjaye (bj, sya-all, pts-vp-pli1)"><i>Yataṃ samiñjaye bhikkhu,</i></a><br>
<a><i>yatamenaṃ pasāraye.</i></a></p>
<p><a data-ref="sc9, vns260, ms18It_828"><i>Uddhaṃ tiriyaṃ apācīnaṃ,</i></a><br>
<a><i>yāvatājagatogati;</i></a><br>
<a><i>Samavekkhitā ca dhammānaṃ,</i></a><br>
<a><i>khandhānaṃ udayabbayaṃ.</i></a></p>
<p><a data-ref="sc10, vns261, pts-vp-pli121, ms18It_829"><i>Evaṃ vihārimātāpiṃ,</i></a><br>
<a><i>santavuttimanuddhataṃ;</i></a><br>
<a><i>Cetosamathasāmīciṃ,</i></a><br>
<a><i>sikkhamānaṃ sadā sataṃ;</i></a><br>
<a><i>Satataṃ pahitattoti,</i></a><br>
<a><i>āhu bhikkhuṃ tathāvidhan”ti.</i></a></p>
</blockquote>
<p><a data-ref="sc11, ms18It_830"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dvādasamaṃ.</i></a></p>
</article>
</section>
</div>
</body>
</html>
