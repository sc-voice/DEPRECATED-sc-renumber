<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti105">
<article>
<div class="hgroup">
<p class="division"><a><i>Itivuttaka 105</i></a></p>
<p class="nipata"><a><i>Catukkanipāta</i></a></p>
<p class="vagga"><a><i>Brāhmaṇadhammayāgavagga</i></a></p>
<h1><a><i>Taṇhuppādasutta</i></a></h1>
</div>
<p><a data-ref="sc1, ms18It_764"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_765"><i>“Cattārome, bhikkhave, taṇhuppādā, yattha bhikkhuno taṇhā uppajjamānā uppajjati.</i></a> <a><i>Katame cattāro?</i></a> <a><i>Cīvarahetu vā, bhikkhave, bhikkhuno taṇhā uppajjamānā uppajjati;</i></a> <a><i>piṇḍapātahetu vā, bhikkhave, bhikkhuno taṇhā uppajjamānā uppajjati;</i></a> <a><i>senāsanahetu vā, bhikkhave, bhikkhuno taṇhā uppajjamānā uppajjati;</i></a> <a><i>itibhavābhavahetu vā, bhikkhave, bhikkhuno taṇhā uppajjamānā uppajjati.</i></a> <a><i>Ime kho, bhikkhave, cattāro taṇhuppādā yattha bhikkhuno taṇhā uppajjamānā uppajjatī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns244, ms18It_766"><i>“Taṇhādutiyo puriso,</i></a><br>
<a><i>dīghamaddhāna saṃsaraṃ;</i></a><br>
<a><i>Itthabhāvaññathābhāvaṃ,</i></a><br>
<a><i>saṃsaraṃ nātivattati.</i></a></p>
<p><a data-ref="sc4, vns245, ms18It_767"><i>Etamādīnavaṃ ñatvā,</i></a><br>
<a><i>taṇhaṃ dukkhassa sambhavaṃ;</i></a><br>
<a><i>Vītataṇho anādāno,</i></a><br>
<a><i>sato bhikkhu paribbaje”ti.</i></a></p>
</blockquote>
<p><a data-ref="sc5, ms18It_768"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Chaṭṭhaṃ.</i></a></p>
</article>
</section>
</div>
</body>
</html>
