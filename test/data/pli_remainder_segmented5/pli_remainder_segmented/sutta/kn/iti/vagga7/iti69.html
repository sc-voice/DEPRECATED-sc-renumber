<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti69">
<article>
<div class="hgroup">
<p class="division"><a><i>Itivuttaka 69</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Dutiyarāgasutta</i></a></h1>
</div>
<p><a data-ref="sc1, ms18It_440"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="atiṇṇo → atari (sya-all, csp1ed); na atari (pts-vp-pli1)" data-ref="sc2, ms18It_441"><i>“Yassa kassaci, bhikkhave, bhikkhussa vā bhikkhuniyā vā rāgo appahīno, doso appahīno, moho appahīno—</i></a> <a data-var="pāraṅgato → pāragato (bj, sya-all)"><i>ayaṃ vuccati, bhikkhave, ‘atiṇṇo samuddaṃ saūmiṃ savīciṃ sāvaṭṭaṃ sagahaṃ sarakkhasaṃ’.</i></a> <a><i>Yassa kassaci, bhikkhave, bhikkhussa vā bhikkhuniyā vā rāgo pahīno, doso pahīno, moho pahīno—</i></a> <a><i>ayaṃ vuccati, bhikkhave, ‘atari samuddaṃ saūmiṃ savīciṃ sāvaṭṭaṃ sagahaṃ sarakkhasaṃ, tiṇṇo pāraṅgato thale tiṭṭhati brāhmaṇo’”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns129, ms18It_442"><i>“Yassa rāgo ca doso ca,</i></a><br>
<a><i>Avijjā ca virājitā;</i></a><br>
<a><i>Somaṃ samuddaṃ sagahaṃ sarakkhasaṃ,</i></a><br>
<a><i>Saūmibhayaṃ duttaraṃ accatāri.</i></a></p>
<p><a data-ref="sc4, vns130, pts-vp-pli58, ms18It_443"><i>Saṅgātigo maccujaho nirūpadhi,</i></a><br>
<a><i>Pahāsi dukkhaṃ apunabbhavāya;</i></a><br>
<a><i>Atthaṅgato so na pamāṇameti,</i></a><br>
<a><i>Amohayi maccurājanti brūmī”ti.</i></a></p>
</blockquote>
<p><a data-ref="sc5, ms18It_444"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dasamaṃ.</i></a></p>
<p class="endsection"><a><i>Dutiyo vaggo.</i></a></p>
<blockquote class="uddanagatha">
<p><a data-var="atha indriyāni → athindriyā (sya-all, pts-vp-pli1)" data-ref="sc6, ms18It_448"><i>Puññaṃ cakkhu atha indriyāni,</i></a><br>
<a data-var="soci → suci (sya-all, pts-vp-pli1)"><i>Addhā ca caritaṃ duve soci;</i></a><br>
<a data-var="Muno → mune (sya-all, pts-vp-pli1)"><i>Muno atha rāgaduve,</i></a><br>
<a><i>Puna vaggamāhu dutiyamuttamanti.</i></a></p>
</blockquote>
</article>
</section>
</div>
</body>
</html>
