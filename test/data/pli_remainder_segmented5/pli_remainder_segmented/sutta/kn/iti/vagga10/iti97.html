<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti97">
<article>
<div class="hgroup">
<p class="division"><a><i>Itivuttaka 97</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Pañcamavagga</i></a></p>
<h1><a><i>Kalyāṇasīlasutta</i></a></h1>
</div>
<p><a data-ref="sc1, ms18It_693"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_694"><i>“Kalyāṇasīlo, bhikkhave, bhikkhu kalyāṇadhammo kalyāṇapañño imasmiṃ dhammavinaye ‘kevalī vusitavā uttamapuriso’ti vuccati—</i></a></p>
<p><a data-ref="sc3, ms18It_695"><i>Kathañca, bhikkhave, bhikkhu kalyāṇasīlo hoti?</i></a> <a><i>Idha, bhikkhave, bhikkhu sīlavā hoti, pātimokkhasaṃvarasaṃvuto viharati, ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</i></a> <a><i>Evaṃ kho, bhikkhave, bhikkhu kalyāṇasīlo hoti.</i></a> <a><i>Iti kalyāṇasīlo.</i></a></p>
<p><a data-ref="sc4, ms18It_696"><i>Kalyāṇadhammo ca kathaṃ hoti?</i></a> <a><i>Idha, bhikkhave, bhikkhu sattannaṃ bodhipakkhiyānaṃ dhammānaṃ bhāvanānuyogamanuyutto viharati.</i></a> <a><i>Evaṃ kho, bhikkhave, bhikkhu kalyāṇadhammo hoti.</i></a> <a><i>Iti kalyāṇasīlo, kalyāṇadhammo.</i></a></p>
<p><a data-ref="sc5, pts-vp-pli97, ms18It_697"><i>Kalyāṇapañño ca kathaṃ hoti?</i></a> <a><i>Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.</i></a> <a><i>Evaṃ kho, bhikkhave, bhikkhu kalyāṇapañño hoti.</i></a></p>
<p><a data-ref="sc6, ms18It_698"><i>Iti kalyāṇasīlo kalyāṇadhammo kalyāṇapañño imasmiṃ dhammavinaye ‘kevalī vusitavā uttamapuriso’ti vuccatī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc7, vns223, ms18It_699"><i>“Yassa kāyena vācāya,</i></a><br>
<a><i>manasā natthi dukkaṭaṃ;</i></a><br>
<a><i>Taṃ ve kalyāṇasīloti,</i></a><br>
<a data-var="hirīmanaṃ → hirīmataṃ (sya-all, pts-vp-pli1, mr)"><i>āhu bhikkhuṃ hirīmanaṃ.</i></a></p>
<p><a data-ref="sc8, vns224, ms18It_700"><i>Yassa dhammā subhāvitā,</i></a><br>
<a data-var="satta → patta (sabbattha)"><i>satta sambodhigāmino;</i></a><br>
<a><i>Taṃ ve kalyāṇadhammoti,</i></a><br>
<a><i>āhu bhikkhuṃ anussadaṃ.</i></a></p>
<p><a data-ref="sc9, vns225, ms18It_701"><i>Yo dukkhassa pajānāti,</i></a><br>
<a><i>idheva khayamattano;</i></a><br>
<a><i>Taṃ ve kalyāṇapaññoti,</i></a><br>
<a><i>āhu bhikkhuṃ anāsavaṃ.</i></a></p>
<p><a data-ref="sc10, vns226, ms18It_702"><i>Tehi dhammehi sampannaṃ,</i></a><br>
<a><i>anīghaṃ chinnasaṃsayaṃ;</i></a><br>
<a><i>Asitaṃ sabbalokassa,</i></a><br>
<a><i>āhu sabbapahāyinan”ti.</i></a></p>
</blockquote>
<p><a data-ref="sc11, ms18It_703"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Aṭṭhamaṃ.</i></a></p>
</article>
</section>
</div>
</body>
</html>
