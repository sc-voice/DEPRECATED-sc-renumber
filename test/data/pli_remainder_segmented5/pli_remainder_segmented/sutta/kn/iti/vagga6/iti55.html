<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti55">
<article>
<div class="hgroup">
<p class="division"><a><i>Itivuttaka 55</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Dutiyaesanāsutta</i></a></h1>
</div>
<p><a data-ref="sc1, ms18It_356"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_357"><i>“Tisso imā, bhikkhave, esanā.</i></a> <a><i>Katamā tisso?</i></a> <a><i>Kāmesanā, bhavesanā, brahmacariyesanā—</i></a> <a><i>imā kho, bhikkhave, tisso esanā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns104, ms18It_358"><i>“Kāmesanā bhavesanā,</i></a><br>
<a><i>brahmacariyesanā saha;</i></a><br>
<a><i>Iti saccaparāmāso,</i></a><br>
<a><i>diṭṭhiṭṭhānā samussayā.</i></a></p>
<p><a data-ref="sc4, vns105, pts-vp-pli49, ms18It_359"><i>Sabbarāgavirattassa,</i></a><br>
<a><i>taṇhakkhayavimuttino;</i></a><br>
<a><i>Esanā paṭinissaṭṭhā,</i></a><br>
<a><i>diṭṭhiṭṭhānā samūhatā;</i></a><br>
<a><i>Esanānaṃ khayā bhikkhu,</i></a><br>
<a><i>nirāso akathaṅkathī”ti.</i></a></p>
</blockquote>
<p><a data-ref="sc5, ms18It_360"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Chaṭṭhaṃ.</i></a></p>
</article>
</section>
</div>
</body>
</html>
