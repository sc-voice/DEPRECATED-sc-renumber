<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti53">
<article>
<div class="hgroup">
<p class="division"><a><i>Itivuttaka 53</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Dutiyavedanāsutta</i></a></h1>
</div>
<p><a data-ref="sc1, pts-vp-pli47, ms18It_344"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="acchecchi → acchejji (pts-vp-pli1); acchijji (mr)" data-ref="sc2, ms18It_345"><i>“Tisso imā, bhikkhave, vedanā.</i></a> <a data-var="vivattayi → vāvattayi (bj); vivaṭṭayi (pts-vp-pli1)"><i>Katamā tisso?</i></a> <a><i>Sukhā vedanā, dukkhā vedanā, adukkhamasukhā vedanā.</i></a> <a><i>Sukhā, bhikkhave, vedanā dukkhato daṭṭhabbā;</i></a> <a><i>dukkhā vedanā sallato daṭṭhabbā;</i></a> <a><i>adukkhamasukhā vedanā aniccato daṭṭhabbā.</i></a> <a><i>Yato kho, bhikkhave, bhikkhuno sukhā vedanā dukkhato diṭṭhā hoti, dukkhā vedanā sallato diṭṭhā hoti, adukkhamasukhā vedanā aniccato diṭṭhā hoti;</i></a> <a><i>ayaṃ vuccati, bhikkhave, ‘bhikkhu ariyo sammaddaso acchecchi, taṇhaṃ, vivattayi saṃyojanaṃ, sammā mānābhisamayā antamakāsi dukkhassā’”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-var="adda → ddakkhi (bj); addakkhi (sya-all); dakkhi (pts-vp-pli1, mr)" data-ref="sc3, vns100, ms18It_346"><i>“Yo sukhaṃ dukkhato adda,</i></a><br>
<a><i>Dukkhamaddakkhi sallato;</i></a><br>
<a><i>Adukkhamasukhaṃ santaṃ,</i></a><br>
<a><i>Adakkhi naṃ aniccato.</i></a></p>
<p><a data-ref="sc4, vns101, ms18It_347"><i>Sa ve sammaddaso bhikkhu,</i></a><br>
<a><i>yato tattha vimuccati;</i></a><br>
<a><i>Abhiññāvosito santo,</i></a><br>
<a><i>sa ve yogātigo munī”ti.</i></a></p>
</blockquote>
<p><a data-ref="sc5, ms18It_348"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Catutthaṃ.</i></a></p>
</article>
</section>
</div>
</body>
</html>
