<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti58">
<article>
<div class="hgroup">
<p class="division"><a><i>Itivuttaka 58</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Taṇhāsutta</i></a></h1>
</div>
<p><a data-ref="sc1, ms18It_373"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_374"><i>“Tisso imā, bhikkhave, taṇhā.</i></a> <a><i>Katamā tisso?</i></a> <a><i>Kāmataṇhā, bhavataṇhā, vibhavataṇhā—</i></a> <a><i>imā kho, bhikkhave, tisso taṇhā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns109, ms18It_375"><i>“Taṇhāyogena saṃyuttā,</i></a><br>
<a><i>rattacittā bhavābhave;</i></a><br>
<a><i>Te yogayuttā mārassa,</i></a><br>
<a><i>ayogakkhemino janā;</i></a><br>
<a><i>Sattā gacchanti saṃsāraṃ,</i></a><br>
<a data-var="jātīmaraṇagāmino → jātimaraṇagāmino (bj, sya-all, pts-vp-pli1)"><i>jātīmaraṇagāmino.</i></a></p>
<p><a data-ref="sc4, vns110, ms18It_376"><i>Ye ca taṇhaṃ pahantvāna,</i></a><br>
<a data-var="vītataṇhā → nittaṇhā ca (si, mr)"><i>vītataṇhā bhavābhave;</i></a><br>
<a data-var="ve → te ca (bj, pts-vp-pli1, mr) | pāraṅgatā → pāragatā (sya-all)"><i>Te ve pāraṅgatā loke,</i></a><br>
<a><i>ye pattā āsavakkhayan”ti.</i></a></p>
</blockquote>
<p><a data-ref="sc5, ms18It_377"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Navamaṃ.</i></a></p>
</article>
</section>
</div>
</body>
</html>
