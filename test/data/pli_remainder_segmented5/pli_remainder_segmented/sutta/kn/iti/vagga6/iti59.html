<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti59">
<article>
<div class="hgroup">
<p class="division"><a><i>Itivuttaka 59</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Māradheyyasutta</i></a></h1>
</div>
<p><a data-ref="sc1, ms18It_379"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, pts-vp-pli51, ms18It_380"><i>“Tīhi, bhikkhave, dhammehi samannāgato bhikkhu atikkamma māradheyyaṃ ādiccova virocati.</i></a> <a><i>Katamehi tīhi?</i></a> <a><i>Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena samannāgato hoti, asekhena paññākkhandhena samannāgato hoti—</i></a> <a><i>imehi kho, bhikkhave, tīhi dhammehi samannāgato bhikkhu atikkamma māradheyyaṃ ādiccova virocatī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns111, ms18It_381"><i>“Sīlaṃ samādhi paññā ca,</i></a><br>
<a><i>yassa ete subhāvitā;</i></a><br>
<a><i>Atikkamma māradheyyaṃ,</i></a><br>
<a><i>ādiccova virocatī”ti.</i></a></p>
</blockquote>
<p><a data-ref="sc4, ms18It_382"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dasamaṃ.</i></a></p>
<p class="endsection"><a><i>Paṭhamo vaggo.</i></a></p>
<blockquote class="uddanagatha">
<p><a data-ref="sc5, ms18It_386"><i>Mūladhātu atha vedanā duve,</i></a><br>
<a><i>Esanā ca duve āsavā duve;</i></a><br>
<a data-var="Taṇhāto ca atha → taṇhāto atha (sya-all)"><i>Taṇhāto ca atha māradheyyato,</i></a><br>
<a><i>Vaggamāhu paṭhamanti muttamanti.</i></a></p>
</blockquote>
</article>
</section>
</div>
</body>
</html>
