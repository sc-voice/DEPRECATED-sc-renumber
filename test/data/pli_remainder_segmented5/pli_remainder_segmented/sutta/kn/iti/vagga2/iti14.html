<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti14">
<article>
<div class="hgroup">
<p class="division"><a><i>Itivuttaka 14</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Avijjānīvaraṇasutta</i></a></h1>
</div>
<p><a data-ref="sc1, pts-vp-pli8, ms18It_71"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="yena → yenevaṃ (?) | avijjānīvaraṇaṃ → avijjānīvaraṇena (?)" data-ref="sc2, ms18It_72"><i>“Nāhaṃ, bhikkhave, aññaṃ ekanīvaraṇampi samanupassāmi yena nīvaraṇena nivutā pajā dīgharattaṃ sandhāvanti saṃsaranti yathayidaṃ, bhikkhave, avijjānīvaraṇaṃ.</i></a> <a><i>Avijjānīvaraṇena hi, bhikkhave, nivutā pajā dīgharattaṃ sandhāvanti saṃsarantī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns15, ms18It_73"><i>“Natthañño ekadhammopi,</i></a><br>
<a data-var="yenevaṃ → yeneva (si, pts-vp-pli1, mr)"><i>yenevaṃ nivutā pajā;</i></a><br>
<a><i>Saṃsaranti ahorattaṃ,</i></a><br>
<a><i>yathā mohena āvutā.</i></a></p>
<p><a data-ref="sc4, vns16, ms18It_74"><i>Ye ca mohaṃ pahantvāna,</i></a><br>
<a data-var="tamokhandhaṃ → tamokkhandhaṃ (bj, sya-all)"><i>tamokhandhaṃ padālayuṃ;</i></a><br>
<a><i>Na te puna saṃsaranti,</i></a><br>
<a><i>hetu tesaṃ na vijjatī”ti.</i></a></p>
</blockquote>
<p><a data-ref="sc5, ms18It_75"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Catutthaṃ.</i></a></p>
</article>
</section>
</div>
</body>
</html>
