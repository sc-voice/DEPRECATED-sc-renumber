<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti17">
<article>
<div class="hgroup">
<p class="division"><a><i>Itivuttaka 17</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Dutiyasekhasutta</i></a></h1>
</div>
<p><a data-ref="sc1, ms18It_88"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_89"><i>“Sekhassa, bhikkhave, bhikkhuno appattamānasassa anuttaraṃ yogakkhemaṃ patthayamānassa viharato bāhiraṃ aṅganti karitvā nāññaṃ ekaṅgampi samanupassāmi yaṃ evaṃ bahūpakāraṃ yathayidaṃ, bhikkhave, kalyāṇamittatā.</i></a> <a><i>Kalyāṇamitto, bhikkhave, bhikkhu akusalaṃ pajahati, kusalaṃ bhāvetī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns20, ms18It_90"><i>“Kalyāṇamitto yo bhikkhu,</i></a><br>
<a><i>sappatisso sagāravo;</i></a><br>
<a><i>Karaṃ mittānaṃ vacanaṃ,</i></a><br>
<a><i>sampajāno patissato;</i></a><br>
<a><i>Pāpuṇe anupubbena,</i></a><br>
<a><i>sabbasaṃyojanakkhayan”ti.</i></a></p>
</blockquote>
<p><a data-ref="sc4, ms18It_91"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Sattamaṃ.</i></a></p>
</article>
</section>
</div>
</body>
</html>
