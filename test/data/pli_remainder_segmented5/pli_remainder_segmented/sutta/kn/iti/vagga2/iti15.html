<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti15">
<article>
<div class="hgroup">
<p class="division"><a><i>Itivuttaka 15</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Taṇhāsaṃyojanasutta</i></a></h1>
</div>
<p><a data-ref="sc1, ms18It_77"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="yena → yenevaṃ (sya-all); yeneva (pts-vp-pli1) | taṇhāsaṃyojanaṃ → taṇhāsaṃyojanena (?)" data-ref="sc2, ms18It_78"><i>“Nāhaṃ, bhikkhave, aññaṃ ekasaṃyojanampi samanupassāmi yena saṃyojanena saṃyuttā sattā dīgharattaṃ sandhāvanti saṃsaranti yathayidaṃ, bhikkhave, taṇhāsaṃyojanaṃ.</i></a> <a><i>Taṇhāsaṃyojanena hi, bhikkhave, saṃyuttā sattā dīgharattaṃ sandhāvanti saṃsarantī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns17, pts-vp-pli9, ms18It_79"><i>“Taṇhādutiyo puriso,</i></a><br>
<a><i>dīghamaddhāna saṃsaraṃ;</i></a><br>
<a data-var="Itthabhāvaññathābhāvaṃ → itthambhāvaññathābhāvaṃ (sya-all)"><i>Itthabhāvaññathābhāvaṃ,</i></a><br>
<a><i>saṃsāraṃ nātivattati.</i></a></p>
<p><a data-var="Etamādīnavaṃ → evamādīnavaṃ (bj, pts-vp-pli1, mr)" data-ref="sc4, vns18, ms18It_80"><i>Etamādīnavaṃ ñatvā,</i></a><br>
<a data-var="Taṇhaṃ → taṇhā (si, pts-vp-pli1, mr)"><i>Taṇhaṃ dukkhassa sambhavaṃ;</i></a><br>
<a><i>Vītataṇho anādāno,</i></a><br>
<a><i>Sato bhikkhu paribbaje”ti.</i></a></p>
</blockquote>
<p><a data-ref="sc5, ms18It_81"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Pañcamaṃ.</i></a></p>
</article>
</section>
</div>
</body>
</html>
