<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti19">
<article>
<div class="hgroup">
<p class="division"><a><i>Itivuttaka 19</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Dutiyavagga</i></a></p>
<h1><a data-var="Saṅghasāmaggīsutta → saṅghasāmaggisuttaṃ (bj)"><i>Saṅghasāmaggīsutta</i></a></h1>
</div>
<p><a data-ref="sc1, ms18It_98"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, pts-vp-pli12, ms18It_99"><i>“Ekadhammo, bhikkhave, loke uppajjamāno uppajjati bahujanahitāya bahujanasukhāya bahuno janassa atthāya hitāya sukhāya devamanussānaṃ.</i></a> <a><i>Katamo ekadhammo?</i></a> <a><i>Saṅghasāmaggī.</i></a> <a><i>Saṅghe kho pana, bhikkhave, samagge na ceva aññamaññaṃ bhaṇḍanāni honti, na ca aññamaññaṃ paribhāsā honti, na ca aññamaññaṃ parikkhepā honti, na ca aññamaññaṃ pariccajanā honti.</i></a> <a><i>Tattha appasannā ceva pasīdanti, pasannānañca bhiyyobhāvo hotī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-var="sāmaggī → sāmaggi (bj)" data-ref="sc3, vns22, ms18It_100"><i>“Sukhā saṃghassa sāmaggī,</i></a><br>
<a><i>samaggānañcanuggaho;</i></a><br>
<a><i>Samaggarato dhammaṭṭho,</i></a><br>
<a><i>yogakkhemā na dhaṃsati;</i></a><br>
<a><i>Saṃghaṃ samaggaṃ katvāna,</i></a><br>
<a><i>kappaṃ saggamhi modatī”ti.</i></a></p>
</blockquote>
<p><a data-ref="sc4, ms18It_101"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Navamaṃ.</i></a></p>
</article>
</section>
</div>
</body>
</html>
