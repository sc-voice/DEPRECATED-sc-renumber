<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.7.3">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Makkaṭakavagga</i></a></p>
<h1><a><i>3. Cittakadharakummaṅgapañha</i></a></h1>
</div>
<p><a data-var="santike upeti → santikamupeti (maku); santike ṭhapeti (mr)" data-ref="sc1, ms28Mi_1941, msdiv277"><i>“Bhante nāgasena, ‘cittakadharakummassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, cittakadharakummo udakabhayā udakaṃ parivajjetvā vicarati, tāya ca pana udakaṃ parivajjanāya āyunā na parihāyati;</i></a> <a><i>evameva kho, mahārāja, yoginā yogāvacarena pamāde bhayadassāvinā bhavitabbaṃ, appamāde guṇavisesadassāvinā.</i></a> <a><i>Tāya ca pana bhayadassāvitāya na parihāyati sāmaññā, nibbānassa santike upeti.</i></a> <a><i>Idaṃ, mahārāja, cittakadharakummassa ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, bhagavatā devātidevena dhammapade—</i></a></p>
<blockquote class="gatha">
<p><a data-ref="sc2, ms28Mi_1942"><i>‘Appamādarato bhikkhu,</i></a><br>
<a><i>pamāde bhayadassi vā;</i></a><br>
<a><i>Abhabbo parihānāya,</i></a><br>
<a><i>nibbānasseva santike’”ti.</i></a></p>
</blockquote>
<p class="endsutta"><a data-var="Cittakadharakummaṅgapañho → kummaṅgapañho (bj)" data-ref="sc3, ms28Mi_1943"><i>Cittakadharakummaṅgapañho catuttho.</i></a></p>
</article>
</section>
</div>
</body>
</html>
