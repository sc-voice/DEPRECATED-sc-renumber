<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.5.4">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Upacikāvagga</i></a></p>
<h1><a><i>4. Vicchikaṅgapañha</i></a></h1>
</div>
<p><a data-ref="sc1, ms28Mi_1846, msdiv258"><i>“Bhante nāgasena, ‘vicchikassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, vicchiko naṅgulāvudho naṅgulaṃ ussāpetvā carati;</i></a> <a><i>evameva kho, mahārāja, yoginā yogāvacarena ñāṇāvudhena bhavitabbaṃ, ñāṇaṃ ussāpetvā viharitabbaṃ.</i></a> <a><i>Idaṃ, mahārāja, vicchikassa ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, therena upasenena vaṅgantaputtena—</i></a></p>
<blockquote class="gatha">
<p><a data-ref="sc2, ms28Mi_1847"><i>‘Ñāṇakhaggaṃ gahetvāna,</i></a><br>
<a><i>viharanto vipassako;</i></a><br>
<a><i>Parimuccati sabbabhayā,</i></a><br>
<a><i>duppasaho ca so bhave’”ti.</i></a></p>
</blockquote>
<p class="endsutta"><a data-ref="sc3, ms28Mi_1848"><i>Vicchikaṅgapañho catuttho.</i></a></p>
</article>
</section>
</div>
</body>
</html>
