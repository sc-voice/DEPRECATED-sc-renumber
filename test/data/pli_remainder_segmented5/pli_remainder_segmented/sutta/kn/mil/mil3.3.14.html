<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.3.14">
<article>
<div class="hgroup">
<p class="division"><a><i>Milindapañha</i></a></p>
<p><a><i>Vicāravagga</i></a></p>
<h1><a><i>14. Vicāralakkhaṇapañha</i></a></h1>
</div>
<p><a data-ref="sc1, ms28Mi_309, msdiv62"><i>“Bhante nāgasena, kiṃlakkhaṇo vicāro”ti?</i></a> <a><i>“Anumajjanalakkhaṇo, mahārāja, vicāro”ti.</i></a></p>
<p><a data-var="anusandahati → anusandhahati (maku); anusaddāyati (mr)" data-ref="sc2, pts-vp-pli63, ms28Mi_310"><i>“Opammaṃ karohī”ti.</i></a> <a data-var="anuravanā → anuravano (maku); anumajjanā (mr)"><i>“Yathā, mahārāja, kaṃsathālaṃ ākoṭitaṃ pacchā anuravati anusandahati, yathā, mahārāja, ākoṭanā, evaṃ vitakko daṭṭhabbo.</i></a> <a><i>Yathā anuravanā, evaṃ vicāro daṭṭhabbo”ti.</i></a></p>
<p><a data-ref="sc3, ms28Mi_311"><i>“Kallosi, bhante nāgasenā”ti.</i></a></p>
<p class="endsutta"><a data-ref="sc4, ms28Mi_312"><i>Vicāralakkhaṇapañho cuddasamo.</i></a></p>
<p class="endsection"><a data-ref="sc5, ms28Mi_313"><i>Vicāravaggo tatiyo.</i></a></p>
<p class="endsutta"><a data-ref="sc6, ms28Mi_314"><i>Imasmiṃ vagge cuddasa pañhā.</i></a></p>
</article>
</section>
</div>
</body>
</html>
