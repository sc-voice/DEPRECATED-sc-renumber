<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.4.9">
<article>
<div class="hgroup">
<p class="division"><a><i>Milindapañha</i></a></p>
<p><a><i>Nibbānavagga</i></a></p>
<h1><a><i>9. Nibbānalabhanapañha</i></a></h1>
</div>
<p><a data-ref="sc1, ms28Mi_352, msdiv71"><i>Rājā āha—</i></a> <a><i>“bhante nāgasena, sabbeva labhanti nibbānan”ti?</i></a> <a><i>“Na kho, mahārāja, sabbeva labhanti nibbānaṃ, api ca kho, mahārāja, yo sammā paṭipanno abhiññeyye dhamme abhijānāti, pariññeyye dhamme parijānāti, pahātabbe dhamme pajahati, bhāvetabbe dhamme bhāveti, sacchikātabbe dhamme sacchikaroti, so labhati nibbānan”ti.</i></a></p>
<p><a data-ref="sc2, ms28Mi_353"><i>“Kallosi, bhante nāgasenā”ti.</i></a></p>
<p class="endsutta"><a data-ref="sc3, ms28Mi_354"><i>Nibbānalabhanapañho navamo.</i></a></p>
</article>
</section>
</div>
</body>
</html>
