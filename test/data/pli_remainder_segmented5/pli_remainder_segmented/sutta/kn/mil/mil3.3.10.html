<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.3.10">
<article>
<div class="hgroup">
<p class="division"><a><i>Milindapañha</i></a></p>
<p><a><i>Vicāravagga</i></a></p>
<h1><a><i>10. Saññālakkhaṇapañha</i></a></h1>
</div>
<p><a data-var="mañjiṭṭhampi → mañjeṭṭhampi (bj, pts-vp-pli1)" data-ref="sc1, ms28Mi_292, msdiv58"><i>“Bhante nāgasena, kiṃlakkhaṇā saññā”ti?</i></a> <a><i>“Sañjānanalakkhaṇā, mahārāja, saññā.</i></a> <a><i>Kiṃ sañjānāti?</i></a> <a><i>Nīlampi sañjānāti, pītampi sañjānāti, lohitampi sañjānāti, odātampi sañjānāti, mañjiṭṭhampi sañjānāti.</i></a> <a><i>Evaṃ kho, mahārāja, sañjānanalakkhaṇā saññā”ti.</i></a></p>
<p><a data-var="nīlapītalohitodātamañjiṭṭhāni → … mañjeṭṭhāni (bj, maku, pts-vp-pli1)" data-ref="sc2, ms28Mi_293"><i>“Opammaṃ karohī”ti.</i></a> <a><i>“Yathā, mahārāja, rañño bhaṇḍāgāriko bhaṇḍāgāraṃ pavisitvā nīlapītalohitodātamañjiṭṭhāni rājabhogāni rūpāni passitvā sañjānāti.</i></a> <a><i>Evaṃ kho, mahārāja, sañjānanalakkhaṇā saññā”ti.</i></a></p>
<p><a data-ref="sc3, ms28Mi_294"><i>“Kallosi, bhante nāgasenā”ti.</i></a></p>
<p class="endsutta"><a data-ref="sc4, ms28Mi_295"><i>Saññālakkhaṇapañho dasamo.</i></a></p>
</article>
</section>
</div>
</body>
</html>
