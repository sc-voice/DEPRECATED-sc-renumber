<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.8.6">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Kumbhavagga</i></a></p>
<h1><a><i>6. Bhojanaṅgapañha</i></a></h1>
</div>
<p><a data-ref="sc1, ms28Mi_2008, msdiv290"><i>“Bhante nāgasena, ‘bhojanassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti?</i></a> <a><i>“Yathā, mahārāja, bhojanaṃ sabbasattānaṃ upatthambho;</i></a> <a><i>evameva kho, mahārāja, yoginā yogāvacarena sabbasattānaṃ maggupatthambhena bhavitabbaṃ.</i></a> <a><i>Idaṃ, mahārāja, bhojanassa paṭhamaṃ aṅgaṃ gahetabbaṃ.</i></a></p>
<p><a data-ref="sc2, ms28Mi_2009"><i>Puna caparaṃ, mahārāja, bhojanaṃ sabbasattānaṃ balaṃ vaḍḍheti;</i></a> <a><i>evameva kho, mahārāja, yoginā yogāvacarena puññavaḍḍhiyā vaḍḍhitabbaṃ.</i></a> <a><i>Idaṃ, mahārāja, bhojanassa dutiyaṃ aṅgaṃ gahetabbaṃ.</i></a></p>
<p><a data-ref="sc3, ms28Mi_2010"><i>Puna caparaṃ, mahārāja, bhojanaṃ sabbasattānaṃ abhipatthitaṃ;</i></a> <a><i>evameva kho, mahārāja, yoginā yogāvacarena sabbalokābhipatthitena bhavitabbaṃ.</i></a> <a><i>Idaṃ, mahārāja, bhojanassa tatiyaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, therena mahāmoggallānena—</i></a></p>
<blockquote class="gatha">
<p><a data-ref="sc4, pts-vp-pli418, ms28Mi_2011"><i>‘Saṃyamena niyamena,</i></a><br>
<a><i>sīlena paṭipattiyā;</i></a><br>
<a><i>Patthitena bhavitabbaṃ,</i></a><br>
<a><i>sabbalokassa yoginā’”ti.</i></a></p>
</blockquote>
<p class="endsutta"><a data-ref="sc5, ms28Mi_2012"><i>Bhojanaṅgapañho chaṭṭho.</i></a></p>
</article>
</section>
</div>
</body>
</html>
