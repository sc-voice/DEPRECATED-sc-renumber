<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil4.3">
<article>
<div class="hgroup">
<p class="division"><a><i>Milindapañha</i></a></p>
<p><a><i>Meṇḍakapañhārambhakathā</i></a></p>
<p><a><i>Upāsakaguṇavagga</i></a></p>
<h1><a><i>3. Navaguyhamantavidhaṃsaka</i></a></h1>
</div>
<p><a data-ref="sc1, ms28Mi_535, msdiv116"><i>“Bhante nāgasena, navime puggalā mantitaṃ guyhaṃ vivaranti na dhārenti.</i></a> <a><i>Katame nava?</i></a> <a><i>Rāgacarito dosacarito mohacarito bhīruko āmisagaruko itthī soṇḍo paṇḍako dārako”ti.</i></a></p>
<p><a data-ref="sc2, pts-vp-pli93, ms28Mi_536"><i>Thero āha—</i></a> <a><i>“tesaṃ ko doso”ti?</i></a> <a><i>“Rāgacarito, bhante nāgasena, rāgavasena mantitaṃ guyhaṃ vivarati na dhāreti, dosacarito, bhante, dosavasena mantitaṃ guyhaṃ vivarati na dhāreti, mūḷho mohavasena mantitaṃ guyhaṃ vivarati na dhāreti, bhīruko bhayavasena mantitaṃ guyhaṃ vivarati na dhāreti, āmisagaruko āmisahetu mantitaṃ guyhaṃ vivarati na dhāreti, itthī paññāya ittaratāya mantitaṃ guyhaṃ vivarati na dhāreti, soṇḍiko surālolatāya mantitaṃ guyhaṃ vivarati na dhāreti, paṇḍako anekaṃsikatāya mantitaṃ guyhaṃ vivarati na dhāreti, dārako capalatāya mantitaṃ guyhaṃ vivarati na dhāreti.</i></a> <a><i>Bhavatīha—</i></a></p>
<blockquote class="gatha">
<p><a data-ref="sc3, ms28Mi_537"><i>‘Ratto duṭṭho ca mūḷho ca,</i></a><br>
<a data-var="āmisagaruko → āmisacakkhuko (bj, pts-vp-pli1); āmisagaru ca (maku)"><i>bhīru āmisagaruko;</i></a><br>
<a><i>Itthī soṇḍo paṇḍako ca,</i></a><br>
<a><i>navamo bhavati dārako.</i></a></p>
<p><a data-ref="sc4, ms28Mi_538"><i>Navete puggalā loke,</i></a><br>
<a><i>ittarā calitā calā;</i></a><br>
<a><i>Etehi mantitaṃ guyhaṃ,</i></a><br>
<a><i>khippaṃ bhavati pākaṭan’”ti.</i></a></p>
</blockquote>
<p class="endsutta"><a data-ref="sc5, ms28Mi_539"><i>Nava guyhamantavidhaṃsakā puggalā.</i></a></p>
</article>
</section>
</div>
</body>
</html>
