<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.3.1">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Samuddavagga</i></a></p>
<h1><a><i>1. Lābulataṅgapañha</i></a></h1>
</div>
<p><a data-var="lābulatāya → lāpulatāya (bj, pts-vp-pli1); lāvulatāya (maku)" data-ref="sc1, ms28Mi_1707, msdiv235"><i>“Bhante nāgasena, ‘lābulatāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, lābulatā tiṇe vā kaṭṭhe vā latāya vā soṇḍikāhi ālambitvā tassūpari vaḍḍhati;</i></a> <a><i>evameva kho, mahārāja, yoginā yogāvacarena arahatte abhivaḍḍhitukāmena manasā ārammaṇaṃ ālambitvā arahatte abhivaḍḍhitabbaṃ.</i></a> <a><i>Idaṃ, mahārāja, lābulatāya ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, therena sāriputtena dhammasenāpatinā—</i></a></p>
<blockquote class="gatha">
<p><a data-ref="sc2, ms28Mi_1708"><i>‘Yathā lābulatā nāma,</i></a><br>
<a><i>tiṇe kaṭṭhe latāya vā;</i></a><br>
<a><i>Ālambitvā soṇḍikāhi,</i></a><br>
<a><i>tato vaḍḍhati uppari.</i></a></p>
<p><a data-ref="sc3, ms28Mi_1709"><i>Tatheva buddhaputtena,</i></a><br>
<a><i>Arahattaphalakāminā;</i></a><br>
<a><i>Ārammaṇaṃ ālambitvā,</i></a><br>
<a><i>Vaḍḍhitabbaṃ asekkhaphale’”ti.</i></a></p>
</blockquote>
<p class="endsutta"><a data-var="Lābulataṅgapañho → lāpulataṅgapañho (bj)" data-ref="sc4, ms28Mi_1710"><i>Lābulataṅgapañho paṭhamo.</i></a></p>
</article>
</section>
</div>
</body>
</html>
