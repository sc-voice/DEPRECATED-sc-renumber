<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.5.2">
<article>
<div class="hgroup">
<p class="division"><a><i>Milindapañha</i></a></p>
<p><a><i>Buddhavagga</i></a></p>
<h1><a><i>2. Buddhassaanuttarabhāvapañha</i></a></h1>
</div>
<p><a data-ref="sc1, pts-vp-pli71, ms28Mi_363, msdiv74"><i>Rājā āha—</i></a> <a><i>“bhante nāgasena, buddho anuttaro”ti?</i></a> <a><i>“Āma, mahārāja, bhagavā anuttaro”ti.</i></a> <a><i>“Kathaṃ, bhante nāgasena, adiṭṭhapubbaṃ jānāsi ‘buddho anuttaro’”ti?</i></a> <a><i>“Taṃ kiṃ maññasi, mahārāja, yehi adiṭṭhapubbo mahāsamuddo, jāneyyuṃ te, mahārāja, mahanto kho mahāsamuddo gambhīro appameyyo duppariyogāho, yatthimā pañca mahānadiyo satataṃ samitaṃ appenti, seyyathidaṃ—</i></a> <a><i>gaṅgā yamunā aciravatī sarabhū mahī, neva tassa ūnattaṃ vā pūrattaṃ vā paññāyatī”ti?</i></a> <a><i>“Āma, bhante, jāneyyun”ti.</i></a> <a><i>“Evameva kho, mahārāja, sāvake mahante parinibbute passitvā jānāmi ‘bhagavā anuttaro’”ti.</i></a></p>
<p><a data-ref="sc2, ms28Mi_364"><i>“Kallosi, bhante nāgasenā”ti.</i></a></p>
<p class="endsutta"><a data-var="Buddhassa anuttarabhāvapañho → buddhānuttara … (maku)" data-ref="sc3, ms28Mi_365"><i>Buddhassa anuttarabhāvapañho dutiyo.</i></a></p>
</article>
</section>
</div>
</body>
</html>
