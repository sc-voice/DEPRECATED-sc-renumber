<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.7">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>7. Sarāgavītarāganānākaraṇapañha</i></a></h1>
</div>
<p><a data-ref="sc1, pts-vp-pli77, ms28Mi_418, msdiv89"><i>Rājā āha—</i></a> <a><i>“bhante nāgasena, kiṃ nānākaraṇaṃ sarāgassa ca vītarāgassa cā”ti?</i></a> <a><i>“Eko kho, mahārāja, ajjhosito, eko anajjhosito”ti.</i></a> <a><i>“Kiṃ etaṃ, bhante, ajjhosito anajjhosito nāmā”ti?</i></a> <a><i>“Eko kho, mahārāja, atthiko, eko anatthiko”ti.</i></a> <a><i>“Passāmahaṃ, bhante, evarūpaṃ yo ca sarāgo, yo ca vītarāgo, sabbopeso sobhanaṃyeva icchati khādanīyaṃ vā bhojanīyaṃ vā, na koci pāpakaṃ icchatī”ti.</i></a> <a><i>“Avītarāgo kho, mahārāja, rasapaṭisaṃvedī ca rasarāgapaṭisaṃvedī ca bhojanaṃ bhuñjati, vītarāgo pana rasapaṭisaṃvedī bhojanaṃ bhuñjati, no ca kho rasarāgapaṭisaṃvedī”ti.</i></a></p>
<p><a data-ref="sc2, ms28Mi_419"><i>“Kallosi, bhante nāgasenā”ti.</i></a></p>
<p class="endsutta"><a data-var="Sarāgavītarāganānākaraṇapañho → rasapaṭisaṃvedipañho (maku)" data-ref="sc3, ms28Mi_420"><i>Sarāgavītarāganānākaraṇapañho sattamo.</i></a></p>
</article>
</section>
</div>
</body>
</html>
