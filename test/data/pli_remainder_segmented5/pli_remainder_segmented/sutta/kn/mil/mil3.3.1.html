<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.3.1">
<article>
<div class="hgroup">
<p class="division"><a><i>Milindapañha</i></a></p>
<p><a><i>Vicāravagga</i></a></p>
<h1><a><i>1. Addhānamūlapañha</i></a></h1>
</div>
<p><a data-var="dukkhakkhandhassa addhānassa → dukkhakkhandhassa samudayo hoti addhānassa (maku), addhānassa (pts-vp-pli1ed, csp1ed)" data-ref="sc1, ms28Mi_228, msdiv49"><i>Rājā āha—</i></a> <a><i>“bhante nāgasena, atītassa addhānassa kiṃ mūlaṃ, anāgatassa addhānassa kiṃ mūlaṃ, paccuppannassa addhānassa kiṃ mūlan”ti?</i></a> <a><i>“Atītassa ca, mahārāja, addhānassa anāgatassa ca addhānassa paccuppannassa ca addhānassa avijjā mūlaṃ.</i></a> <a><i>Avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti.</i></a> <a><i>Evametassa kevalassa dukkhakkhandhassa addhānassa purimā koṭi na paññāyatī”ti.</i></a></p>
<p><a data-ref="sc2, ms28Mi_229"><i>“Kallosi, bhante nāgasenā”ti.</i></a></p>
<p class="endsutta"><a data-var="Addhānamūlapañho → addhānapañho (maku)" data-ref="sc3, ms28Mi_230"><i>Addhānamūlapañho paṭhamo.</i></a></p>
</article>
</section>
</div>
</body>
</html>
