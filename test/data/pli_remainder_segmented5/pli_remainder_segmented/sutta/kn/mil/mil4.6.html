<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil4.6">
<article>
<div class="hgroup">
<p class="division"><a><i>Milindapañha</i></a></p>
<p><a><i>Meṇḍakapañhārambhakathā</i></a></p>
<p><a><i>Upāsakaguṇavagga</i></a></p>
<h1><a><i>6. Upāsakaguṇa</i></a></h1>
</div>
<p><a data-ref="sc1, pts-vp-pli95, ms28Mi_546, msdiv119"><i>Thero “sādhū”ti sampaṭicchitvā dasa upāsakassa upāsakaguṇe paridīpesi.</i></a> <a><i>“Dasa ime, mahārāja, upāsakassa upāsakaguṇā.</i></a> <a><i>Katame dasa, idha, mahārāja, upāsako saṃghena samānasukhadukkho hoti, dhammādhipateyyo hoti, yathābalaṃ saṃvibhāgarato hoti, jinasāsanaparihāniṃ disvā abhivaḍḍhiyā vāyamati.</i></a> <a><i>Sammādiṭṭhiko hoti, apagatakotūhalamaṅgaliko jīvitahetupi na aññaṃ satthāraṃ uddisati, kāyikavācasikañcassa rakkhitaṃ hoti, samaggārāmo hoti samaggarato, anusūyako hoti, na ca kuhanavasena sāsane carati, buddhaṃ saraṇaṃ gato hoti, dhammaṃ saraṇaṃ gato hoti, saṃghaṃ saraṇaṃ gato hoti.</i></a> <a><i>Ime kho, mahārāja, dasa upāsakassa upāsakaguṇā, te sabbe guṇā tayi saṃvijjanti, taṃ te yuttaṃ pattaṃ anucchavikaṃ patirūpaṃ yaṃ tvaṃ jinasāsanaparihāniṃ disvā abhivaḍḍhiṃ icchasi, karomi te okāsaṃ, puccha maṃ tvaṃ yathāsukhan”ti.</i></a></p>
<p class="endsection"><a data-var="Meṇḍakapañhārambhakathā → meṇḍakārambhakathā (maku)" data-ref="sc2, ms28Mi_547"><i>Meṇḍakapañhārambhakathā niṭṭhitā.</i></a></p>
</article>
</section>
</div>
</body>
</html>
