<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.4">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>4. Bhagavatobrahmacāripañha</i></a></h1>
</div>
<p><a data-ref="sc1, pts-vp-pli76, ms28Mi_409, msdiv86"><i>Rājā āha—</i></a> <a><i>“bhante nāgasena, buddho brahmacārī”ti?</i></a> <a><i>“Āma, mahārāja, bhagavā brahmacārī”ti.</i></a> <a><i>“Tena hi, bhante nāgasena, buddho brahmuno sisso”ti?</i></a> <a><i>“Atthi pana te, mahārāja, hatthipāmokkho”ti?</i></a> <a><i>“Atthi, bhante”ti.</i></a> <a><i>“Kiṃ nu kho, mahārāja, so hatthī kadāci karahaci koñcanādaṃ nadatī”ti?</i></a> <a><i>“Āma, bhante, nadatī”ti.</i></a> <a><i>“Tena hi, mahārāja, so hatthī koñcasakuṇassa sisso”ti?</i></a> <a><i>“Na hi, bhante”ti.</i></a> <a><i>“Kiṃ pana, mahārāja, brahmā sabuddhiko abuddhiko”ti?</i></a> <a><i>“Sabuddhiko, bhante”ti.</i></a> <a><i>“Tena hi, mahārāja, brahmā bhagavato sisso”ti.</i></a></p>
<p><a data-ref="sc2, ms28Mi_410"><i>“Kallosi, bhante nāgasenā”ti.</i></a></p>
<p class="endsutta"><a data-ref="sc3, ms28Mi_411"><i>Bhagavato brahmacāripañho catuttho.</i></a></p>
</article>
</section>
</div>
</body>
</html>
