<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.7.11">
<article>
<div class="hgroup">
<p class="division"><a><i>Milindapañha</i></a></p>
<p><a><i>Arūpadhammavavatthānavagga</i></a></p>
<h1><a><i>11. Assāsapassāsanirodhapañha</i></a></h1>
</div>
<p><a data-ref="sc1, ms28Mi_492, msdiv104"><i>Rājā āha—</i></a> <a><i>“bhante nāgasena, tumhe evaṃ bhaṇatha—</i></a> <a><i>‘sakkā assāsapassāse nirodhetun’”ti?</i></a> <a><i>“Āma, mahārāja, sakkā assāsapassāse nirodhetun”ti.</i></a> <a><i>“Kathaṃ, bhante nāgasena, sakkā assāsapassāse nirodhetun”ti.</i></a> <a><i>“Taṃ kiṃ maññasi, mahārāja, sutapubbo te koci kākacchamāno”ti.</i></a> <a><i>“Āma, bhante, sutapubbo”ti.</i></a> <a><i>“Kiṃ nu kho, mahārāja, so saddo kāye namite virameyyā”ti.</i></a> <a><i>“Āma, bhante, virameyyā”ti.</i></a> <a><i>“So hi nāma, mahārāja, saddo abhāvitakāyassa abhāvitasīlassa abhāvitacittassa abhāvitapaññassa kāye namite viramissati, kiṃ pana bhāvitakāyassa bhāvitasīlassa bhāvitacittassa bhāvitapaññassa catutthajjhānaṃ samāpannassa assāsapassāsā na nirujjhissantī”ti.</i></a></p>
<p><a data-ref="sc2, ms28Mi_493"><i>“Kallosi, bhante nāgasenā”ti.</i></a></p>
<p class="endsutta"><a data-var="Assāsapassāsanirodhapañho → assāsapassāsapañho (maku)" data-ref="sc3, ms28Mi_494"><i>Assāsapassāsanirodhapañho ekādasamo.</i></a></p>
</article>
</section>
</div>
</body>
</html>
