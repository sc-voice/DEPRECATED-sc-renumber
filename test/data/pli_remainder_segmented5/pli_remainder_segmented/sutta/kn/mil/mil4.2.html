<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil4.2">
<article>
<div class="hgroup">
<p class="division"><a><i>Milindapañha</i></a></p>
<p><a><i>Meṇḍakapañhārambhakathā</i></a></p>
<p><a><i>Upāsakaguṇavagga</i></a></p>
<h1><a><i>2. Aṭṭhamantavināsakapuggala</i></a></h1>
</div>
<p><a data-ref="sc1, ms28Mi_531, msdiv115"><i>“Bhante nāgasena, aṭṭhime puggalā mantiyamānā mantitaṃ atthaṃ byāpādenti.</i></a> <a><i>Katame aṭṭha?</i></a> <a><i>Rāgacarito dosacarito mohacarito mānacarito luddho alaso ekacintī bāloti.</i></a> <a><i>Ime aṭṭha puggalā mantitaṃ atthaṃ byāpādentī”ti.</i></a></p>
<p><a data-ref="sc2, ms28Mi_532"><i>Thero āha—</i></a> <a><i>“tesaṃ ko doso”ti?</i></a> <a><i>“Rāgacarito, bhante nāgasena, rāgavasena mantitaṃ atthaṃ byāpādeti, dosacarito dosavasena mantitaṃ atthaṃ byāpādeti, mohacarito mohavasena mantitaṃ atthaṃ byāpādeti, mānacarito mānavasena mantitaṃ atthaṃ byāpādeti, luddho lobhavasena mantitaṃ atthaṃ byāpādeti, alaso alasatāya mantitaṃ atthaṃ byāpādeti, ekacintī ekacintitāya mantitaṃ atthaṃ byāpādeti, bālo bālatāya mantitaṃ atthaṃ byāpādeti.</i></a> <a><i>Bhavatīha—</i></a></p>
<blockquote class="gatha">
<p><a data-ref="sc3, ms28Mi_533"><i>‘Ratto duṭṭho ca mūḷho ca,</i></a><br>
<a><i>mānī luddho tathālaso;</i></a><br>
<a><i>Ekacintī ca bālo ca,</i></a><br>
<a><i>ete atthavināsakā’”ti.</i></a></p>
</blockquote>
<p class="endsutta"><a data-ref="sc4, ms28Mi_534"><i>Aṭṭha mantavināsakapuggalā.</i></a></p>
</article>
</section>
</div>
</body>
</html>
