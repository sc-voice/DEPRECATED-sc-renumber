<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.2.9">
<article>
<div class="hgroup">
<p class="division"><a><i>Milindapañha</i></a></p>
<p><a><i>Addhānavagga</i></a></p>
<h1><a><i>9. Addhānapañha</i></a></h1>
</div>
<p><a data-ref="sc1, pts-vp-pli50, ms28Mi_223, msdiv48"><i>Rājā āha—</i></a> <a><i>“bhante nāgasena, yaṃ panetaṃ brūsi ‘dīghamaddhānan’ti, kimetaṃ addhānaṃ nāmā”ti?</i></a> <a><i>“Atīto, mahārāja, addhā, anāgato addhā, paccuppanno addhā”ti.</i></a> <a><i>“Kiṃ pana, bhante, sabbe addhā atthī”ti?</i></a> <a><i>“Koci, mahārāja, addhā atthi, koci natthī”ti.</i></a> <a><i>“Katamo pana, bhante, atthi, katamo natthī”ti?</i></a> <a><i>“Ye te, mahārāja, saṅkhārā atītā vigatā niruddhā vipariṇatā, so addhā natthi, ye dhammā vipākā, ye ca vipākadhammadhammā, ye ca aññatra paṭisandhiṃ denti, so addhā atthi.</i></a> <a><i>Ye sattā kālaṅkatā aññatra uppannā, so ca addhā atthi.</i></a> <a><i>Ye sattā kālaṅkatā aññatra anuppannā, so addhā natthi.</i></a> <a><i>Ye ca sattā parinibbutā, so ca addhā natthi parinibbutattā”ti.</i></a></p>
<p><a data-ref="sc2, ms28Mi_224"><i>“Kallosi, bhante nāgasenā”ti.</i></a></p>
<p class="endsutta"><a data-var="Addhānapañho → dīghamaddhānapañho (maku)" data-ref="sc3, ms28Mi_225"><i>Addhānapañho navamo.</i></a></p>
<p class="endsection"><a data-ref="sc4, ms28Mi_226"><i>Addhānavaggo dutiyo.</i></a></p>
<p class="endsutta"><a data-ref="sc5, ms28Mi_227"><i>Imasmiṃ vagge nava pañhā.</i></a></p>
</article>
</section>
</div>
</body>
</html>
