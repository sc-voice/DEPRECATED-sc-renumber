<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.4.10">
<article>
<div class="hgroup">
<p class="division"><a><i>Milindapañha</i></a></p>
<p><a><i>Nibbānavagga</i></a></p>
<h1><a><i>10. Nibbānasukhajānanapañha</i></a></h1>
</div>
<p><a data-ref="sc1, pts-vp-pli70, ms28Mi_355, msdiv72"><i>Rājā āha—</i></a> <a><i>“bhante nāgasena, yo na labhati nibbānaṃ, jānāti so ‘sukhaṃ nibbānan’”ti?</i></a> <a><i>“Āma, mahārāja, yo na labhati nibbānaṃ, jānāti so ‘sukhaṃ nibbānan’”ti.</i></a> <a><i>“Kathaṃ, bhante nāgasena, alabhanto jānāti ‘sukhaṃ nibbānan’”ti?</i></a> <a><i>“Taṃ kiṃ maññasi, mahārāja, yesaṃ nacchinnā hatthapādā, jāneyyuṃ te, mahārāja, ‘dukkhaṃ hatthapādacchedanan’”ti?</i></a> <a><i>“Āma, bhante, jāneyyun”ti.</i></a> <a><i>“Kathaṃ jāneyyun”ti?</i></a> <a><i>“Aññesaṃ, bhante, chinnahatthapādānaṃ paridevitasaddaṃ sutvā jānanti ‘dukkhaṃ hatthapādacchedanan’”ti.</i></a> <a><i>“Evameva kho, mahārāja, yesaṃ diṭṭhaṃ nibbānaṃ, tesaṃ saddaṃ sutvā jānāti ‘sukhaṃ nibbānan’”ti.</i></a></p>
<p><a data-ref="sc2, ms28Mi_356"><i>“Kallosi, bhante nāgasenā”ti.</i></a></p>
<p class="endsutta"><a data-var="Nibbānasukhajānanapañho → nibbānasukhabhāvajānanapañho (maku)" data-ref="sc3, ms28Mi_357"><i>Nibbānasukhajānanapañho dasamo.</i></a></p>
<p class="endsection"><a data-ref="sc4, ms28Mi_358"><i>Nibbānavaggo catuttho.</i></a></p>
<p class="endsutta"><a data-ref="sc5, ms28Mi_359"><i>Imasmiṃ vagge dasa pañhā.</i></a></p>
</article>
</section>
</div>
</body>
</html>
