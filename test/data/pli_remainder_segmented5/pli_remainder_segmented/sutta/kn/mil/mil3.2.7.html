<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.2.7">
<article>
<div class="hgroup">
<p class="division"><a><i>Milindapañha</i></a></p>
<p><a><i>Addhānavagga</i></a></p>
<h1><a><i>7. Therapaṭisandahanāpaṭisandahanapañha</i></a></h1>
</div>
<p><a data-ref="sc1, pts-vp-pli49, ms28Mi_215, msdiv46"><i>Rājā āha—</i></a> <a><i>“bhante nāgasena, tvaṃ pana paṭisandahissasī”ti?</i></a> <a><i>“Alaṃ, mahārāja, kiṃ te tena pucchitena, nanu mayā paṭikacceva akkhātaṃ ‘sace, mahārāja, saupādāno bhavissāmi, paṭisandahissāmi, sace anupādāno bhavissāmi, na paṭisandahissāmī’”ti.</i></a></p>
<p><a data-ref="sc2, ms28Mi_216"><i>“Opammaṃ karohī”ti.</i></a> <a><i>“Yathā, mahārāja, kocideva puriso rañño adhikāraṃ kareyya.</i></a> <a><i>Rājā tuṭṭho adhikāraṃ dadeyya, so tena adhikārena pañcahi kāmaguṇehi samappito samaṅgibhūto paricareyya, so ce janassa āroceyya ‘na me rājā kiñci paṭikarotī’ti.</i></a> <a><i>Kiṃ nu kho so, mahārāja, puriso yuttakārī bhaveyyā”ti?</i></a> <a><i>“Na hi, bhante”ti.</i></a> <a><i>“Evameva kho, mahārāja, kiṃ te tena pucchitena, nanu mayā paṭikacceva akkhātaṃ ‘sace saupādāno bhavissāmi, paṭisandahissāmi, sace anupādāno bhavissāmi, na paṭisandahissāmī’”ti.</i></a></p>
<p><a data-ref="sc3, ms28Mi_217"><i>“Kallosi, bhante nāgasenā”ti.</i></a></p>
<p class="endsutta"><a data-var="Therapaṭisandahanāpaṭisandahanapañho → puna paṭisandhigahaṇapañho (maku)" data-ref="sc4, ms28Mi_218"><i>Therapaṭisandahanāpaṭisandahanapañho sattamo.</i></a></p>
</article>
</section>
</div>
</body>
</html>
