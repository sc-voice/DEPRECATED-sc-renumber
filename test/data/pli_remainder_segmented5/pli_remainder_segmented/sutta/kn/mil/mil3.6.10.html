<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.10">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>10. Cirakatasaraṇapañha</i></a></h1>
</div>
<p><a data-ref="sc1, ms28Mi_427, msdiv92"><i>Rājā āha—</i></a> <a><i>“bhante nāgasena, kena atītaṃ cirakataṃ saratī”ti?</i></a> <a><i>“Satiyā, mahārājā”ti.</i></a> <a><i>“Nanu, bhante nāgasena, cittena sarati no satiyā”ti?</i></a> <a><i>“Abhijānāsi nu tvaṃ, mahārāja, kiñcideva karaṇīyaṃ katvā pamuṭṭhan”ti?</i></a> <a><i>“Āma, bhante”ti.</i></a> <a><i>“Kiṃ nu kho tvaṃ, mahārāja, tasmiṃ samaye acittako ahosī”ti?</i></a> <a><i>“Na hi, bhante, sati tasmiṃ samaye nāhosī”ti.</i></a> <a><i>“Atha kasmā tvaṃ, mahārāja, evamāha—</i></a> <a><i>‘cittena sarati, no satiyā’”ti?</i></a></p>
<p><a data-ref="sc2, ms28Mi_428"><i>“Kallosi, bhante nāgasenā”ti.</i></a></p>
<p class="endsutta"><a data-ref="sc3, ms28Mi_429"><i>Cirakatasaraṇapañho dasamo.</i></a></p>
</article>
</section>
</div>
</body>
</html>
