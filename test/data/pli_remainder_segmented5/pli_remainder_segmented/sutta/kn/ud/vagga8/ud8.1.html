<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="ud8.1">
<article>
<div class="hgroup">
<p class="division"><a><i>Udāna 8.1</i></a></p>
<h1><a data-var="Paṭhamanibbānapaṭisaṃyuttasutta → paṭhamanibbānasuttaṃ (bj)"><i>Paṭhamanibbānapaṭisaṃyuttasutta</i></a></h1>
</div>
<p><span class="evam"><a data-var="Tedha bhikkhū → te ca bhikkhū (bj, sya-all, pts-vp-pli1)" data-ref="sc1, pts-vp-pli80, ms18Ud_661, msdiv71"><i>Evaṃ me sutaṃ—</i></a></span> <a data-var="aṭṭhiṃ katvā → aṭṭhī katvā (bj); aṭṭhikatvā (sya-all, pts-vp-pli1)"><i> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Tena kho pana samayena bhagavā bhikkhū nibbānapaṭisaṃyuttāya dhammiyā kathāya sandasseti samādapeti samuttejeti sampahaṃseti.</i></a> <a data-var="sabbaṃ cetaso → sabbaṃ cetasā (itipi aññasuttesu)"><i>Tedha bhikkhū aṭṭhiṃ katvā manasi katvā sabbaṃ cetaso samannāharitvā ohitasotā dhammaṃ suṇanti.</i></a></p>
<p><a data-ref="sc2, ms18Ud_662"><i>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</i></a></p>
<p><a data-ref="sc3, ms18Ud_663"><i>“Atthi, bhikkhave, tadāyatanaṃ, yattha neva pathavī, na āpo, na tejo, na vāyo, na ākāsānañcāyatanaṃ, na viññāṇañcāyatanaṃ, na ākiñcaññāyatanaṃ, na nevasaññānāsaññāyatanaṃ, nāyaṃ loko, na paraloko, na ubho candimasūriyā.</i></a> <a><i>Tatrāpāhaṃ, bhikkhave, neva āgatiṃ vadāmi, na gatiṃ, na ṭhitiṃ, na cutiṃ, na upapattiṃ;</i></a> <a><i>appatiṭṭhaṃ, appavattaṃ, anārammaṇamevetaṃ.</i></a> <a><i>Esevanto dukkhassā”ti.</i></a></p>
<p class="endsection"><a><i>Paṭhamaṃ.</i></a></p>
</article>
</section>
</div>
</body>
</html>
