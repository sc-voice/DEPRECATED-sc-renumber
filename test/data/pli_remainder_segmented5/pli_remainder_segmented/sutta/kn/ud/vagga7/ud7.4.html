<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="ud7.4">
<article>
<div class="hgroup">
<p class="division"><a><i>Udāna 7.4</i></a></p>
<h1><a><i>Dutiyasattasutta</i></a></h1>
</div>
<p><span class="evam"><a data-var="() → (honti) (sya-all, pts-vp-pli1)" data-ref="sc1, ms18Ud_618, msdiv64"><i>Evaṃ me sutaṃ—</i></a></span> <a><i> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Tena kho pana samayena sāvatthiyā manussā yebhuyyena kāmesu sattā () rattā giddhā gathitā mucchitā ajjhosannā andhīkatā sammattakajātā kāmesu viharanti.</i></a></p>
<p><a data-ref="sc2, pts-vp-pli76, ms18Ud_619"><i>Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi.</i></a> <a><i>Addasā kho bhagavā sāvatthiyā te manusse yebhuyyena kāmesu satte ratte giddhe gathite mucchite ajjhopanne andhīkate sammattakajāte kāmesu viharante.</i></a></p>
<p><a data-ref="sc3, ms18Ud_620"><i>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</i></a></p>
<blockquote class="gatha">
<p><a data-ref="sc4, vns79, ms18Ud_621"><i>“Kāmandhā jālasañchannā,</i></a><br>
<a><i>Taṇhāchadanachāditā;</i></a><br>
<a><i>Pamattabandhunā baddhā,</i></a><br>
<a><i>Macchāva kumināmukhe;</i></a><br>
<a data-var="Jarāmaraṇamanventi → jarāmaraṇaṃ gacchanti (bj, sya-all, pts-vp-pli1)"><i>Jarāmaraṇamanventi,</i></a><br>
<a><i>Vaccho khīrapakova mātaran”ti.</i></a></p>
</blockquote>
<p class="endsection"><a><i>Catutthaṃ.</i></a></p>
</article>
</section>
</div>
</body>
</html>
