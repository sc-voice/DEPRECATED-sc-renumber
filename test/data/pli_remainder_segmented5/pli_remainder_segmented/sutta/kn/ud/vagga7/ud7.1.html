<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="ud7.1">
<article>
<div class="hgroup">
<p class="division"><a><i>Udāna 7.1</i></a></p>
<h1><a data-var="Paṭhamalakuṇḍakabhaddiyasutta → paṭhamabhaddiyasuttaṃ (bj)"><i>Paṭhamalakuṇḍakabhaddiyasutta</i></a></h1>
</div>
<p><span class="evam"><a data-var="samādapeti → samādāpeti (?)" data-ref="sc1, pts-vp-pli74, ms18Ud_602, msdiv61"><i>Evaṃ me sutaṃ—</i></a></span> <a><i> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Tena kho pana samayena āyasmā sāriputto āyasmantaṃ lakuṇḍakabhaddiyaṃ anekapariyāyena dhammiyā kathāya sandasseti samādapeti samuttejeti sampahaṃseti.</i></a></p>
<p><a data-ref="sc2, ms18Ud_603"><i>Atha kho āyasmato lakuṇḍakabhaddiyassa āyasmatā sāriputtena anekapariyāyena dhammiyā kathāya sandassiyamānassa samādapiyamānassa samuttejiyamānassa sampahaṃsiyamānassa anupādāya āsavehi cittaṃ vimucci.</i></a></p>
<p><a data-var="vimuttaṃ → cittaṃ vimuñcamānaṃ (bj); vimuttacittaṃ (?)" data-ref="sc3, ms18Ud_604"><i>Addasā kho bhagavā āyasmantaṃ lakuṇḍakabhaddiyaṃ āyasmatā sāriputtena anekapariyāyena dhammiyā kathāya sandassiyamānaṃ samādapiyamānaṃ samuttejiyamānaṃ sampahaṃsiyamānaṃ anupādāya āsavehi cittaṃ vimuttaṃ.</i></a></p>
<p><a data-ref="sc4, ms18Ud_605"><i>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</i></a></p>
<blockquote class="gatha">
<p><a data-ref="sc5, vns76, ms18Ud_606"><i>“Uddhaṃ adho sabbadhi vippamutto,</i></a><br>
<a data-var="Ayaṃhamasmīti → ayamahamasmīti (bj, cck, sya1ed, pts-vp-pli1); ayamhamasmīti (sya2ed)"><i>Ayaṃhamasmīti anānupassī;</i></a><br>
<a><i>Evaṃ vimutto udatāri oghaṃ,</i></a><br>
<a><i>Atiṇṇapubbaṃ apunabbhavāyā”ti.</i></a></p>
</blockquote>
<p class="endsection"><a><i>Paṭhamaṃ.</i></a></p>
</article>
</section>
</div>
</body>
</html>
