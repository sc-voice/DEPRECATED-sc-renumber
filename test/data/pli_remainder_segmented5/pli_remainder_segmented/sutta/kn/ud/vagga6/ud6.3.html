<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="ud6.3">
<article>
<div class="hgroup">
<p class="division"><a><i>Udāna 6.3</i></a></p>
<h1><a data-var="Paccavekkhaṇasutta → paccavekkhanasuttaṃ (bj)"><i>Paccavekkhaṇasutta</i></a></h1>
</div>
<p><span class="evam"><a data-ref="sc1, ms18Ud_486, msdiv53"><i>Evaṃ me sutaṃ—</i></a></span> <a><i> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Tena kho pana samayena bhagavā attano aneke pāpake akusale dhamme pahīne paccavekkhamāno nisinno hoti, aneke ca kusale dhamme bhāvanāpāripūriṃ gate.</i></a></p>
<p><a data-var="attano aneke pāpake akusale dhamme pahīne viditvā aneke ca kusale dhamme bhāvanāpāripūriṃ gate → etamatthaṃ viditvā (si, mr), … bhāvanāya pāripūrigate (sya-all), … bhāvanāya pāripūrikate (pts-vp-pli1ed)" data-ref="sc2, ms18Ud_487"><i>Atha kho bhagavā attano aneke pāpake akusale dhamme pahīne viditvā aneke ca kusale dhamme bhāvanāpāripūriṃ gate tāyaṃ velāyaṃ imaṃ udānaṃ udānesi:</i></a></p>
<blockquote class="gatha">
<p><a data-ref="sc3, vns66, ms18Ud_488"><i>“Ahu pubbe tadā nāhu,</i></a><br>
<a><i>nāhu pubbe tadā ahu;</i></a><br>
<a><i>Na cāhu na ca bhavissati,</i></a><br>
<a><i>na cetarahi vijjatī”ti.</i></a></p>
</blockquote>
<p class="endsection"><a><i>Tatiyaṃ.</i></a></p>
</article>
</section>
</div>
</body>
</html>
