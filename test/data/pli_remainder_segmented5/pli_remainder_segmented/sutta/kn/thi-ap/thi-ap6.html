<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap6">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Sumedhāvagga</i></a></p>
<h1><a><i>6. Ekapiṇḍapātadāyikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_58, msdiv46"><i>“Nagare bandhumatiyā,</i></a><br>
<a><i>bandhumā nāma khattiyo;</i></a><br>
<a><i>Tassa rañño ahuṃ bhariyā,</i></a><br>
<a data-var="ekajjhaṃ cārayāmahaṃ → ekaccaṃ vādayāmahaṃ (sya1ed, sya2ed)"><i>ekajjhaṃ cārayāmahaṃ.</i></a></p>
<p><a data-ref="sc2, ms20Ap2_59, msdiv47"><i>Rahogatā nisīditvā,</i></a><br>
<a><i>evaṃ cintesahaṃ tadā;</i></a><br>
<a><i>‘Ādāya gamanīyaṃ hi,</i></a><br>
<a><i>kusalaṃ natthi me kataṃ.</i></a></p>
<p><a data-ref="sc3, pts-vp-pli2.516, ms20Ap2_60, msdiv48"><i>Mahābhitāpaṃ kaṭukaṃ,</i></a><br>
<a><i>ghorarūpaṃ sudāruṇaṃ;</i></a><br>
<a><i>Nirayaṃ nūna gacchāmi,</i></a><br>
<a><i>ettha me natthi saṃsayo’.</i></a></p>
<p><a data-ref="sc4, ms20Ap2_61, msdiv49"><i>Rājānaṃ upasaṅkamma,</i></a><br>
<a><i>idaṃ vacanamabraviṃ;</i></a><br>
<a><i>‘Ekaṃ me samaṇaṃ dehi,</i></a><br>
<a><i>bhojayissāmi khattiya’.</i></a></p>
<p><a data-ref="sc5, ms20Ap2_62, msdiv50"><i>Adāsi me mahārājā,</i></a><br>
<a><i>samaṇaṃ bhāvitindriyaṃ;</i></a><br>
<a><i>Tassa pattaṃ gahetvāna,</i></a><br>
<a data-var="pūrayiṃ → tappayiṃ (sya1ed, sya2ed, pts-vp-pli1)"><i>paramannena pūrayiṃ.</i></a></p>
<p><a data-ref="sc6, ms20Ap2_63, msdiv51"><i>Pūrayitvā paramannaṃ,</i></a><br>
<a><i>gandhālepaṃ akāsahaṃ;</i></a><br>
<a><i>Jālena pidahitvāna,</i></a><br>
<a data-var="vatthayugena → pītacolena (sya1ed, sya2ed); mahānelena (pts-vp-pli1)"><i>vatthayugena chādayiṃ.</i></a></p>
<p><a data-ref="sc7, ms20Ap2_64, msdiv52"><i>Ārammaṇaṃ mamaṃ etaṃ,</i></a><br>
<a><i>sarāmi yāvajīvihaṃ;</i></a><br>
<a><i>Tattha cittaṃ pasādetvā,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc8, ms20Ap2_65, msdiv53"><i>Tiṃsānaṃ devarājūnaṃ,</i></a><br>
<a><i>mahesittamakārayiṃ;</i></a><br>
<a><i>Manasā patthitaṃ mayhaṃ,</i></a><br>
<a data-var="yathicchitaṃ → yathicchakaṃ (sya1ed, sya2ed); yadicchakaṃ (pts-vp-pli1, mr)"><i>nibbattati yathicchitaṃ.</i></a></p>
<p><a data-ref="sc9, ms20Ap2_66, msdiv54"><i>Vīsānaṃ cakkavattīnaṃ,</i></a><br>
<a><i>mahesittamakārayiṃ;</i></a><br>
<a data-var="Ocitattāva → upacitattā (sya1ed, sya2ed); ocitattāca (pts-vp-pli1)"><i>Ocitattāva hutvāna,</i></a><br>
<a><i>saṃsarāmi bhavesvahaṃ.</i></a></p>
<p><a data-ref="sc10, ms20Ap2_67, msdiv55"><i>Sabbabandhanamuttāhaṃ,</i></a><br>
<a><i>apetā me upādikā;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc11, ms20Ap2_68, msdiv56"><i>Ekanavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>piṇḍapātassidaṃ phalaṃ.</i></a></p>
<p><a data-ref="sc12, ms20Ap2_69, msdiv57"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc13, ms20Ap2_70, msdiv58"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc14, ms20Ap2_71, msdiv59"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc15, ms20Ap2_72"><i>Itthaṃ sudaṃ ekapiṇḍapātadāyikā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc16, ms20Ap2_73"><i>Ekapiṇḍapātadāyikātheriyāpadānaṃ chaṭṭhaṃ.</i></a></p>
</article>
</section>
</div>
</body>
</html>
