<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap8">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Sumedhāvagga</i></a></p>
<h1><a><i>8. Sattuppalamālikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_87, msdiv71"><i>“Nagare aruṇavatiyā,</i></a><br>
<a data-var="aruṇo nāma → aruṇā nāma (bj); aruṇavā nāma (pts-vp-pli1)"><i>aruṇo nāma khattiyo;</i></a><br>
<a><i>Tassa rañño ahuṃ bhariyā,</i></a><br>
<a data-var="vāritaṃ vārayāmahaṃ → cārikaṃ cārayāmahaṃ (bj); nagulaṃ pādayāmahaṃ (sya1ed, sya2ed); na mālaṃ pādayāmahaṃ (pts-vp-pli1)"><i>vāritaṃ vārayāmahaṃ.</i></a></p>
<p><a data-ref="sc2, ms20Ap2_88, msdiv72"><i>Satta mālā gahetvāna,</i></a><br>
<a><i>uppalā devagandhikā;</i></a><br>
<a><i>Nisajja pāsādavare,</i></a><br>
<a><i>evaṃ cintesi tāvade.</i></a></p>
<p><a data-ref="sc3, ms20Ap2_89, msdiv73"><i>‘Kiṃ me imāhi mālāhi,</i></a><br>
<a><i>sirasāropitāhi me;</i></a><br>
<a><i>Varaṃ me buddhaseṭṭhassa,</i></a><br>
<a><i>ñāṇamhi abhiropitaṃ’.</i></a></p>
<p><a data-ref="sc4, pts-vp-pli2.518, ms20Ap2_90, msdiv74"><i>Sambuddhaṃ paṭimānentī,</i></a><br>
<a><i>dvārāsanne nisīdahaṃ;</i></a><br>
<a><i>‘Yadā ehiti sambuddho,</i></a><br>
<a><i>pūjayissaṃ mahāmuniṃ’.</i></a></p>
<p><a data-ref="sc5, ms20Ap2_91, msdiv75"><i>Kakudho vilasantova,</i></a><br>
<a><i>migarājāva kesarī;</i></a><br>
<a><i>Bhikkhusaṃghena sahito,</i></a><br>
<a><i>āgacchi vīthiyā jino.</i></a></p>
<p><a data-ref="sc6, ms20Ap2_92, msdiv76"><i>Buddhassa raṃsiṃ disvāna,</i></a><br>
<a><i>haṭṭhā saṃviggamānasā;</i></a><br>
<a data-var="avāpuritvāna → apāpuṇitvāna (sya1ed, sya2ed)"><i>Dvāraṃ avāpuritvāna,</i></a><br>
<a><i>buddhaseṭṭhamapūjayiṃ.</i></a></p>
<p><a data-ref="sc7, ms20Ap2_93, msdiv77"><i>Satta uppalapupphāni,</i></a><br>
<a data-var="parikiṇṇāni → suvitthiṇṇāni (sya1ed, sya2ed); pavitthiṇṇāni (pts-vp-pli1)"><i>parikiṇṇāni ambare;</i></a><br>
<a><i>Chadiṃ karonto buddhassa,</i></a><br>
<a><i>matthake dhārayanti te.</i></a></p>
<p><a data-ref="sc8, ms20Ap2_94, msdiv78"><i>Udaggacittā sumanā,</i></a><br>
<a><i>vedajātā katañjalī;</i></a><br>
<a><i>Tattha cittaṃ pasādetvā,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc9, ms20Ap2_95, msdiv79"><i>Mahānelassa chādanaṃ,</i></a><br>
<a><i>dhārenti mama muddhani;</i></a><br>
<a><i>Dibbagandhaṃ pavāyāmi,</i></a><br>
<a><i>sattuppalassidaṃ phalaṃ.</i></a></p>
<p><a data-ref="sc10, ms20Ap2_96, msdiv80"><i>Kadāci nīyamānāya,</i></a><br>
<a><i>ñātisaṅghena me tadā;</i></a><br>
<a><i>Yāvatā parisā mayhaṃ,</i></a><br>
<a><i>mahānelaṃ dharīyati.</i></a></p>
<p><a data-ref="sc11, ms20Ap2_97, msdiv81"><i>Sattatidevarājūnaṃ,</i></a><br>
<a><i>mahesittamakārayiṃ;</i></a><br>
<a><i>Sabbattha issarā hutvā,</i></a><br>
<a><i>saṃsarāmi bhavābhave.</i></a></p>
<p><a data-ref="sc12, ms20Ap2_98, msdiv82"><i>Tesaṭṭhi cakkavattīnaṃ,</i></a><br>
<a><i>mahesittamakārayiṃ;</i></a><br>
<a><i>Sabbe mamanuvattanti,</i></a><br>
<a><i>ādeyyavacanā ahuṃ.</i></a></p>
<p><a data-ref="sc13, ms20Ap2_99, msdiv83"><i>Uppalasseva me vaṇṇo,</i></a><br>
<a><i>gandho ceva pavāyati;</i></a><br>
<a data-var="Dubbaṇṇiyaṃ na jānāmi → duggatiṃ nābhijānāmi (sya1ed, sya2ed, pts-vp-pli1)"><i>Dubbaṇṇiyaṃ na jānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc14, ms20Ap2_100, msdiv84"><i>Iddhipādesu kusalā,</i></a><br>
<a><i>bojjhaṅgabhāvanāratā;</i></a><br>
<a><i>Abhiññāpāramippattā,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc15, ms20Ap2_101, msdiv85"><i>Satipaṭṭhānakusalā,</i></a><br>
<a><i>samādhijhānagocarā;</i></a><br>
<a><i>Sammappadhānamanuyuttā,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc16, ms20Ap2_102, msdiv86"><i>Vīriyaṃ me dhuradhorayhaṃ,</i></a><br>
<a><i>yogakkhemādhivāhanaṃ;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc17, pts-vp-pli2.519, ms20Ap2_103, msdiv87"><i>Ekatiṃse ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc18, ms20Ap2_104, msdiv88"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc19, ms20Ap2_105, msdiv89"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc20, ms20Ap2_106, msdiv90"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc21, ms20Ap2_107"><i>Itthaṃ sudaṃ sattuppalamālikā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc22, ms20Ap2_108"><i>Sattuppalamālikātheriyāpadānaṃ aṭṭhamaṃ.</i></a></p>
</article>
</section>
</div>
</body>
</html>
