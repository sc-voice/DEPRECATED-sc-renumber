<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap1">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Sumedhāvagga</i></a></p>
<h1><a><i>1. Sumedhātherīapadāna</i></a></h1>
</div>
<p class="namo"><a data-ref="sc1, ms20Ap2_1"><i>Namo tassa Bhagavato Arahato Sammāsambuddhassa.</i></a></p>
<p><a data-ref="sc2, pts-vp-pli2.512, ms20Ap2_2, msdiv195"><i>Atha therikāpadānāni suṇātha—</i></a></p>
<blockquote class="gatha">
<p><a data-ref="sc3, ms20Ap2_3, msdiv1"><i>“Bhagavati koṇāgamane,</i></a><br>
<a data-var="navanivesanamhi → navanivesamhi (bj, pts-vp-pli1); nivesamhi (sya1ed, sya2ed)"><i>Saṃghārāmamhi navanivesanamhi;</i></a><br>
<a><i>Sakhiyo tisso janiyo,</i></a><br>
<a><i>Vihāradānaṃ adāsimha.</i></a></p>
<p><a data-ref="sc4, ms20Ap2_4, msdiv2"><i>Dasakkhattuṃ satakkhattuṃ,</i></a><br>
<a data-var="satānañca satakkhattuṃ → satāni ca sattakkhattuṃ (mr)"><i>Dasasatakkhattuṃ satānañca satakkhattuṃ;</i></a><br>
<a><i>Devesu upapajjimha,</i></a><br>
<a><i>Ko vādo mānuse bhave.</i></a></p>
<p><a data-ref="sc5, ms20Ap2_5, msdiv3"><i>Deve mahiddhikā ahumha,</i></a><br>
<a><i>mānusakamhi ko vādo;</i></a><br>
<a data-var="Sattaratanamahesī → sattaratanassa mahesī (bj, sya1ed, sya2ed, pts-vp-pli1)"><i>Sattaratanamahesī,</i></a><br>
<a><i>itthiratanaṃ ahaṃ bhaviṃ.</i></a></p>
<p><a data-var="Idha sañcitakusalā → tattha sañcitaṃ kusalaṃ (sya1ed, sya2ed); idha sañcitā kusalaṃ (pts-vp-pli1)" data-ref="sc6, ms20Ap2_6, msdiv4"><i>Idha sañcitakusalā,</i></a><br>
<a><i>susamiddhakulappajā;</i></a><br>
<a><i>Dhanañjānī ca khemā ca,</i></a><br>
<a><i>ahampi ca tayo janā.</i></a></p>
<p><a data-ref="sc7, ms20Ap2_7, msdiv5"><i>Ārāmaṃ sukataṃ katvā,</i></a><br>
<a><i>sabbāvayavamaṇḍitaṃ;</i></a><br>
<a><i>Buddhappamukhasaṃghassa,</i></a><br>
<a><i>niyyādetvā samoditā.</i></a></p>
<p><a data-ref="sc8, ms20Ap2_8, msdiv6"><i>Yattha yatthūpapajjāmi,</i></a><br>
<a><i>tassa kammassa vāhasā;</i></a><br>
<a><i>Devesu aggataṃ pattā,</i></a><br>
<a><i>manussesu tatheva ca.</i></a></p>
<p><a data-ref="sc9, ms20Ap2_9, msdiv7"><i>Imasmiṃyeva kappamhi,</i></a><br>
<a><i>brahmabandhu mahāyaso;</i></a><br>
<a><i>Kassapo nāma gottena,</i></a><br>
<a><i>uppajji vadataṃ varo.</i></a></p>
<p><a data-ref="sc10, ms20Ap2_10, msdiv8"><i>Upaṭṭhāko mahesissa,</i></a><br>
<a><i>tadā āsi narissaro;</i></a><br>
<a><i>Kāsirājā kikī nāma,</i></a><br>
<a><i>bārāṇasipuruttame.</i></a></p>
<p><a data-ref="sc11, ms20Ap2_11, msdiv9"><i>Tassāsuṃ satta dhītaro,</i></a><br>
<a data-var="sukhedhitā → sukhe ṭhitā (sya1ed, sya2ed, pts-vp-pli1)"><i>rājakaññā sukhedhitā;</i></a><br>
<a><i>Buddhopaṭṭhānaniratā,</i></a><br>
<a><i>brahmacariyaṃ cariṃsu tā.</i></a></p>
<p><a data-ref="sc12, ms20Ap2_12, msdiv10"><i>Tāsaṃ sahāyikā hutvā,</i></a><br>
<a><i>sīlesu susamāhitā;</i></a><br>
<a><i>Datvā dānāni sakkaccaṃ,</i></a><br>
<a data-var="agāreva vataṃ → agāreva vattaṃ (sya1ed, sya2ed)"><i>agāreva vataṃ cariṃ.</i></a></p>
<p><a data-ref="sc13, ms20Ap2_13, msdiv11"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsūpagā ahaṃ.</i></a></p>
<p><a data-var="yāmamagaṃ → yāmāsaggaṃ (sya1ed, sya2ed)" data-ref="sc14, pts-vp-pli2.513, ms20Ap2_14, msdiv12"><i>Tato cutā yāmamagaṃ,</i></a><br>
<a><i>tatohaṃ tusitaṃ gatā;</i></a><br>
<a><i>Tato ca nimmānaratiṃ,</i></a><br>
<a><i>vasavattipuraṃ tato.</i></a></p>
<p><a data-ref="sc15, ms20Ap2_15, msdiv13"><i>Yattha yatthūpapajjāmi,</i></a><br>
<a><i>puññakammasamohitā;</i></a><br>
<a><i>Tattha tattheva rājūnaṃ,</i></a><br>
<a><i>mahesittamakārayiṃ.</i></a></p>
<p><a data-ref="sc16, ms20Ap2_16, msdiv14"><i>Tato cutā manussatte,</i></a><br>
<a><i>rājūnaṃ cakkavattinaṃ;</i></a><br>
<a><i>Maṇḍalīnañca rājūnaṃ,</i></a><br>
<a><i>mahesittamakārayiṃ.</i></a></p>
<p><a data-ref="sc17, ms20Ap2_17, msdiv15"><i>Sampattimanubhotvāna,</i></a><br>
<a><i>devesu mānusesu ca;</i></a><br>
<a><i>Sabbattha sukhitā hutvā,</i></a><br>
<a><i>nekajātīsu saṃsariṃ.</i></a></p>
<p><a data-ref="sc18, ms20Ap2_18, msdiv16"><i>So hetu ca so pabhavo,</i></a><br>
<a data-var="Tammūlaṃ sāsane khamaṃ → tammūlaṃ sā ca sāsane khanti (bj, mr); taṃ mūlaṃ sā ca sāsane khanti (pts-vp-pli1)"><i>Tammūlaṃ sāsane khamaṃ;</i></a><br>
<a><i>Paṭhamaṃ taṃ samodhānaṃ,</i></a><br>
<a data-var="nibbānaṃ → nibbutaṃ (sya1ed, sya2ed)"><i>Taṃ dhammaratāya nibbānaṃ.</i></a></p>
<p><a data-ref="sc19, ms20Ap2_19, msdiv17"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Nāgīva bandhanaṃ chetvā,</i></a><br>
<a><i>viharāmi anāsavā.</i></a></p>
<p><a data-ref="sc20, ms20Ap2_20, msdiv18"><i>Svāgataṃ vata me āsi,</i></a><br>
<a data-var="buddhaseṭṭhassa → mama buddhassa (pts-vp-pli1, csp1ed)"><i>buddhaseṭṭhassa santike;</i></a><br>
<a><i>Tisso vijjā anuppattā,</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc21, ms20Ap2_21, msdiv19"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc22, ms20Ap2_22"><i>Itthaṃ sudaṃ sumedhā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc23, ms20Ap2_23"><i>Sumedhātheriyāpadānaṃ paṭhamaṃ.</i></a></p>
</article>
</section>
</div>
</body>
</html>
