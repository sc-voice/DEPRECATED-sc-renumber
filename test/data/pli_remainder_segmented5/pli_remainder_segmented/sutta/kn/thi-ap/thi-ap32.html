<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap32">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Khattiyāvagga</i></a></p>
<h1><a data-var="2 Caturāsītibhikkhunīsahassaapadāna → brāhmaṇakaññābhikkhunīnaṃ apadānaṃ (bj); cuturāsītisahassabrāhmaṇakaññātherīnamapadānaṃ (sya1ed, sya2ed); caturāsītiṃ brāhmaṇakaññā bhikkhunī sahassāni apadānaṃ (pts-vp-pli1)"><i>2 Caturāsītibhikkhunīsahassaapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.598, ms20Ap2_1219, msdiv13"><i>“Cullāsītisahassāni,</i></a><br>
<a data-var="brāhmaññakulasambhavā → brāhmaṇakulasambhavā (sya1ed, sya2ed, mr); brahmaññākulasambhavā (pts-vp-pli1)"><i>brāhmaññakulasambhavā;</i></a><br>
<a><i>Sukhumālahatthapādā,</i></a><br>
<a><i>pure tuyhaṃ mahāmune.</i></a></p>
<p><a data-ref="sc2, ms20Ap2_1220, msdiv14"><i>Vessasuddakule jātā,</i></a><br>
<a><i>devā nāgā ca kinnarā;</i></a><br>
<a><i>Cātuddīpā bahū kaññā,</i></a><br>
<a><i>pure tuyhaṃ mahāmune.</i></a></p>
<p><a data-ref="sc3, ms20Ap2_1221, msdiv15"><i>Kāci pabbajitā atthi,</i></a><br>
<a data-var="sabbadassāvino → saccadassāvino (bj, pts-vp-pli1)"><i>sabbadassāvino bahū;</i></a><br>
<a><i>Devā ca kinnarā nāgā,</i></a><br>
<a><i>phusissanti anāgate.</i></a></p>
<p><a data-ref="sc4, ms20Ap2_1222, msdiv16"><i>Anubhotvā yasaṃ sabbaṃ,</i></a><br>
<a><i>Patvāna sabbasampadā;</i></a><br>
<a data-var="Tumhaṃ → tvayi (bj, pts-vp-pli1)"><i>Tumhaṃ pasādaṃ paṭiladdhā,</i></a><br>
<a><i>Bujjhissanti anāgate.</i></a></p>
<p><a data-ref="sc5, ms20Ap2_1223, msdiv17"><i>Amhe brāhmaṇadhītā tu,</i></a><br>
<a><i>brāhmaññakulasambhavā;</i></a><br>
<a data-var="Pekkhato no → lakkhaṇā ca (sya1ed, sya2ed)"><i>Pekkhato no mahāvīra,</i></a><br>
<a><i>pāde vandāma cakkhuma.</i></a></p>
<p><a data-ref="sc6, ms20Ap2_1224, msdiv18"><i>Upāhatā bhavā sabbe,</i></a><br>
<a><i>mūlataṇhā samūhatā;</i></a><br>
<a><i>Samucchinnā anusayā,</i></a><br>
<a><i>puññasaṅkhāradālitā.</i></a></p>
<p><a data-ref="sc7, ms20Ap2_1225, msdiv19"><i>Samādhigocarā sabbā,</i></a><br>
<a><i>samāpattivasī katā;</i></a><br>
<a><i>Jhānena dhammaratiyā,</i></a><br>
<a><i>viharissāma no sadā.</i></a></p>
<p><a data-ref="sc8, ms20Ap2_1226, msdiv20"><i>Bhavanetti avijjā ca,</i></a><br>
<a><i>saṅkhārāpi ca khepitā;</i></a><br>
<a><i>Sududdasaṃ padaṃ gantvā,</i></a><br>
<a data-var="anujānātha → anujānimha (sya1ed, sya2ed, pts-vp-pli1, mr)"><i>anujānātha nāyaka”.</i></a></p>
<p><a data-ref="sc9, ms20Ap2_1227, msdiv21"><i>“Upakārā mamaṃ tumhe,</i></a><br>
<a><i>dīgharattaṃ katāvino;</i></a><br>
<a><i>Catunnaṃ saṃsayaṃ chetvā,</i></a><br>
<a><i>sabbā gacchantu nibbutiṃ”.</i></a></p>
<p><a data-ref="sc10, ms20Ap2_1228, msdiv22"><i>Vanditvā munino pāde,</i></a><br>
<a><i>katvā iddhivikubbanaṃ;</i></a><br>
<a><i>Kāci dassenti ālokaṃ,</i></a><br>
<a><i>andhakāramathāparā.</i></a></p>
<p><a data-ref="sc11, ms20Ap2_1229, msdiv23"><i>Dassenti candasūriye,</i></a><br>
<a><i>sāgarañca samacchakaṃ;</i></a><br>
<a><i>Sineruṃ paribhaṇḍañca,</i></a><br>
<a><i>dassenti pārichattakaṃ.</i></a></p>
<p><a data-ref="sc12, ms20Ap2_1230, msdiv24"><i>Tāvatiṃsañca bhavanaṃ,</i></a><br>
<a><i>yāmaṃ dassenti iddhiyā;</i></a><br>
<a><i>Tusitaṃ nimmite deve,</i></a><br>
<a><i>vasavattī mahissare.</i></a></p>
<p><a data-ref="sc13, ms20Ap2_1231, msdiv25"><i>Brahmāno kāci dassenti,</i></a><br>
<a><i>caṅkamañca mahārahaṃ;</i></a><br>
<a><i>Brahmavaṇṇañca māpetvā,</i></a><br>
<a><i>dhammaṃ desenti suññataṃ.</i></a></p>
<p><a data-ref="sc14, ms20Ap2_1232, msdiv26"><i>Nānāvikubbanaṃ katvā,</i></a><br>
<a><i>iddhiṃ dassiya satthuno;</i></a><br>
<a><i>Dassayiṃsu balaṃ sabbā,</i></a><br>
<a><i>pāde vandiṃsu satthuno.</i></a></p>
<p><a data-ref="sc15, pts-vp-pli2.599, ms20Ap2_1233, msdiv27"><i>“Iddhīsu ca vasī homa,</i></a><br>
<a><i>dibbāya sotadhātuyā;</i></a><br>
<a><i>Cetopariyañāṇassa,</i></a><br>
<a><i>vasī homa mahāmune.</i></a></p>
<p><a data-ref="sc16, ms20Ap2_1234, msdiv28"><i>Pubbenivāsaṃ jānāma,</i></a><br>
<a><i>dibbacakkhu visodhitaṃ;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc17, ms20Ap2_1235, msdiv29"><i>Atthadhammaniruttīsu,</i></a><br>
<a><i>paṭibhāne tatheva ca;</i></a><br>
<a><i>Ñāṇaṃ amhaṃ mahāvīra,</i></a><br>
<a><i>uppannaṃ tava santike.</i></a></p>
<p><a data-ref="sc18, ms20Ap2_1236, msdiv30"><i>Pubbānaṃ lokanāthānaṃ,</i></a><br>
<a><i>saṅgamaṃ no nidassitaṃ;</i></a><br>
<a><i>Adhikāraṃ bahuṃ amhaṃ,</i></a><br>
<a><i>tuyhatthāya mahāmune.</i></a></p>
<p><a data-ref="sc19, ms20Ap2_1237, msdiv31"><i>Yaṃ amhehi kataṃ kammaṃ,</i></a><br>
<a><i>kusalaṃ sara taṃ mune;</i></a><br>
<a><i>Tuyhatthāya mahāvīra,</i></a><br>
<a><i>puññānupacitāni no.</i></a></p>
<p><a data-ref="sc20, ms20Ap2_1238, msdiv32"><i>Satasahassito kappe,</i></a><br>
<a><i>padumuttaro mahāmuni;</i></a><br>
<a><i>Puraṃ haṃsavatī nāma,</i></a><br>
<a><i>sambuddhassa kulāsayaṃ.</i></a></p>
<p><a data-ref="sc21, ms20Ap2_1239, msdiv33"><i>Dvārena haṃsavatiyā,</i></a><br>
<a><i>gaṅgā sandati sabbadā;</i></a><br>
<a><i>Ubbāḷhā nadiyā bhikkhū,</i></a><br>
<a><i>gamanaṃ na labhanti te.</i></a></p>
<p><a data-ref="sc22, ms20Ap2_1240, msdiv34"><i>Divasaṃ dve tayo ceva,</i></a><br>
<a><i>sattāhaṃ māsikaṃ tato;</i></a><br>
<a><i>Catumāsampi sampuṇṇaṃ,</i></a><br>
<a><i>gamanaṃ na labhanti te.</i></a></p>
<p><a data-ref="sc23, ms20Ap2_1241, msdiv35"><i>Tadā ahu sattasāro,</i></a><br>
<a><i>jaṭilo nāma raṭṭhiko;</i></a><br>
<a data-var="Oruddhe → oratīre (sya1ed, sya2ed)"><i>Oruddhe bhikkhavo disvā,</i></a><br>
<a><i>setuṃ gaṅgāya kārayi.</i></a></p>
<p><a data-ref="sc24, ms20Ap2_1242, msdiv36"><i>Tadā satasahassehi,</i></a><br>
<a><i>setuṃ gaṅgāya kārayi;</i></a><br>
<a><i>Saṃghassa orime tīre,</i></a><br>
<a><i>vihārañca akārayi.</i></a></p>
<p><a data-ref="sc25, ms20Ap2_1243, msdiv37"><i>Itthiyo purisā ceva,</i></a><br>
<a><i>uccanīcakulāni ca;</i></a><br>
<a data-var="Tassa setuṃ vihārañca → tassa setuvihāre ca (bj); tesu setuvihāresu (si); tassa setū vihāre ca (pts-vp-pli1)"><i>Tassa setuṃ vihārañca,</i></a><br>
<a><i>samabhāgaṃ akaṃsu te.</i></a></p>
<p><a data-ref="sc26, ms20Ap2_1244, msdiv38"><i>Amhe aññe ca mānujā,</i></a><br>
<a><i>vippasannena cetasā;</i></a><br>
<a><i>Tassa dhammesu dāyādā,</i></a><br>
<a><i>nagare janapadesu ca.</i></a></p>
<p><a data-ref="sc27, ms20Ap2_1245, msdiv39"><i>Itthī pumā kumārā ca,</i></a><br>
<a><i>bahū ceva kumārikā;</i></a><br>
<a><i>Setuno ca vihārassa,</i></a><br>
<a><i>vālukā ākiriṃsu te.</i></a></p>
<p><a data-ref="sc28, pts-vp-pli2.600, ms20Ap2_1246, msdiv40"><i>Vīthiṃ sammajjanaṃ katvā,</i></a><br>
<a><i>kadalīpuṇṇaghaṭe dhaje;</i></a><br>
<a><i>Dhūpaṃ cuṇṇañca mālañca,</i></a><br>
<a><i>kāraṃ katvāna satthuno.</i></a></p>
<p><a data-ref="sc29, ms20Ap2_1247, msdiv41"><i>Setuvihāre kāretvā,</i></a><br>
<a><i>nimantetvā vināyakaṃ;</i></a><br>
<a><i>Mahādānaṃ daditvāna,</i></a><br>
<a><i>sambodhiṃ abhipatthayiṃ.</i></a></p>
<p><a data-ref="sc30, ms20Ap2_1248, msdiv42"><i>Padumuttaro mahāvīro,</i></a><br>
<a><i>tārako sabbapāṇinaṃ;</i></a><br>
<a><i>Anumodanīyaṃkāsi,</i></a><br>
<a data-var="jaṭilassa mahāmuni → byākāsi mahāmuni (sya1ed, sya2ed)"><i>jaṭilassa mahāmuni.</i></a></p>
<p><a data-ref="sc31, ms20Ap2_1249, msdiv43"><i>‘Satasahassātikkante,</i></a><br>
<a><i>kappo hessati bhaddako;</i></a><br>
<a><i>Bhavābhavenubhotvāna,</i></a><br>
<a><i>pāpuṇissati bodhiyaṃ.</i></a></p>
<p><a data-ref="sc32, ms20Ap2_1250, msdiv44"><i>Kāci hatthaparikammaṃ,</i></a><br>
<a><i>katāvī naranāriyo;</i></a><br>
<a><i>Anāgatamhi addhāne,</i></a><br>
<a><i>sabbā hessanti sammukhā’.</i></a></p>
<p><a data-ref="sc33, ms20Ap2_1251, msdiv45"><i>Tena kammavipākena,</i></a><br>
<a><i>cetanāpaṇidhīhi ca;</i></a><br>
<a><i>Uppannā devabhavanaṃ,</i></a><br>
<a><i>tuyhaṃ tā paricārikā.</i></a></p>
<p><a data-ref="sc34, ms20Ap2_1252, msdiv46"><i>Dibbasukhaṃ asaṅkhiyaṃ,</i></a><br>
<a><i>mānusañca asaṅkhiyaṃ;</i></a><br>
<a><i>Tuyhaṃ te paricārema,</i></a><br>
<a><i>saṃsarimha bhavābhave.</i></a></p>
<p><a data-ref="sc35, ms20Ap2_1253, msdiv47"><i>Satasahassito kappe,</i></a><br>
<a><i>sukataṃ kammasampadaṃ;</i></a><br>
<a><i>Sukhumālī manussānaṃ,</i></a><br>
<a><i>atho devapure vare.</i></a></p>
<p><a data-ref="sc36, ms20Ap2_1254, msdiv48"><i>Rūpabhogayase ceva,</i></a><br>
<a data-var="kittiñca sakkataṃ → kittisukhaṃ piyaṃ (sya1ed, sya2ed); kittitasakkatā (pts-vp-pli1)"><i>atho kittiñca sakkataṃ;</i></a><br>
<a><i>Labhāma satataṃ sabbaṃ,</i></a><br>
<a><i>sukataṃ kammasampadaṃ.</i></a></p>
<p><a data-ref="sc37, ms20Ap2_1255, msdiv49"><i>Pacchime bhave sampatte,</i></a><br>
<a><i>jātāmha brāhmaṇe kule;</i></a><br>
<a><i>Sukhumālahatthapādā,</i></a><br>
<a><i>sakyaputtanivesane.</i></a></p>
<p><a data-ref="sc38, ms20Ap2_1256, msdiv50"><i>Sabbakālampi pathaviṃ,</i></a><br>
<a><i>na passāma na laṅkataṃ;</i></a><br>
<a data-var="Cikkhallabhūmimasuciṃ → cikkhallaṃ bhūmiṃ gamanaṃ (sya1ed, sya2ed)"><i>Cikkhallabhūmimasuciṃ,</i></a><br>
<a><i>na passāma mahāmune.</i></a></p>
<p><a data-ref="sc39, ms20Ap2_1257, msdiv51"><i>Agāraṃ vasante amhe,</i></a><br>
<a><i>sakkāraṃ sabbakālikaṃ;</i></a><br>
<a><i>Upanenti sadā sabbaṃ,</i></a><br>
<a data-var="pubbakammaphalena no → pubbakammaphalaṃ tato (pts-vp-pli1)"><i>pubbakammaphalena no.</i></a></p>
<p><a data-ref="sc40, pts-vp-pli2.601, ms20Ap2_1258, msdiv52"><i>Agāraṃ pajahitvāna,</i></a><br>
<a><i>pabbajitvānagāriyaṃ;</i></a><br>
<a><i>Saṃsārapathanitthiṇṇā,</i></a><br>
<a data-var="vītarāgā bhavāmase → natthi dāni punabbhavo (sya1ed, sya2ed, pts-vp-pli1)"><i>vītarāgā bhavāmase.</i></a></p>
<p><a data-ref="sc41, ms20Ap2_1259, msdiv53"><i>Cīvaraṃ piṇḍapātañca,</i></a><br>
<a><i>paccayaṃ sayanāsanaṃ;</i></a><br>
<a><i>Upanenti sadā amhe,</i></a><br>
<a><i>sahassāni tato tato.</i></a></p>
<p><a data-ref="sc42, ms20Ap2_1260, msdiv54"><i>Kilesā jhāpitā amhaṃ,</i></a><br>
<a><i>…pe…</i></a><br>
<a><i>viharāma anāsavā.</i></a></p>
<p><a data-ref="sc43, ms20Ap2_1261, msdiv55"><i>Svāgataṃ vata no āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc44, ms20Ap2_1262, msdiv56"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc45, ms20Ap2_1263"><i>Itthaṃ sudaṃ caturāsītibrāhmaṇakaññābhikkhunīsahassāni bhagavato sammukhā imā gāthāyo abhāsitthāti.</i></a></p>
<p class="endsutta"><a data-ref="sc46, ms20Ap2_1264"><i>Caturāsītibhikkhunīsahassāpadānaṃ dutiyaṃ.</i></a></p>
</article>
</section>
</div>
</body>
</html>
