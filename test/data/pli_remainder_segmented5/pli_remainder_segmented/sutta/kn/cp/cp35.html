<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp35">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Yudhañjayavagga</i></a></p>
<p><a><i>Upekkhāpāramī 1</i></a></p>
<h1><a><i>Mahālomahaṃsacariya</i></a></h1>
</div>
<blockquote class="gatha">
<p><a data-ref="sc1, ms21Cp_401, msdiv119"><i>“Susāne seyyaṃ kappemi,</i></a><br>
<a><i>Chavaṭṭhikaṃ upanidhāyahaṃ;</i></a><br>
<a data-var="Gāmaṇḍalā → gomaṇḍalā (bj, pts-vp-pli2); gāmamaṇḍalā (sya1ed, sya2ed)"><i>Gāmaṇḍalā upāgantvā,</i></a><br>
<a><i>Rūpaṃ dassentinappakaṃ.</i></a></p>
<p><a data-ref="sc2, ms21Cp_402, msdiv120"><i>Apare gandhamālañca,</i></a><br>
<a><i>bhojanaṃ vividhaṃ bahuṃ;</i></a><br>
<a><i>Upāyanānūpanenti,</i></a><br>
<a><i>haṭṭhā saṃviggamānasā.</i></a></p>
<p><a data-ref="sc3, ms21Cp_403, msdiv121"><i>Ye me dukkhaṃ upaharanti,</i></a><br>
<a><i>ye ca denti sukhaṃ mama;</i></a><br>
<a><i>Sabbesaṃ samako homi,</i></a><br>
<a><i>dayā kopo na vijjati.</i></a></p>
<p><a data-ref="sc4, pts-vp-pli2ed36, ms21Cp_404, msdiv122"><i>Sukhadukkhe tulābhūto,</i></a><br>
<a><i>Yasesu ayasesu ca;</i></a><br>
<a><i>Sabbattha samako homi,</i></a><br>
<a><i>Esā me upekkhāpāramī”ti. (356)</i></a></p>
</blockquote>
<p class="endsutta"><a data-ref="sc5, ms21Cp_405"><i>Mahālomahaṃsacariyaṃ pannarasamaṃ.</i></a></p>
<p class="endsection"><a data-ref="sc6, ms21Cp_406"><i>Yudhañjayavaggo tatiyo.</i></a></p>
<p class="uddana-intro"><a data-ref="sc7, ms21Cp_407"><i>Tassuddānaṃ</i></a></p>
<blockquote class="uddanagatha">
<p><a data-ref="sc8, ms21Cp_408"><i>Yudhañjayo somanasso,</i></a><br>
<a><i>ayogharabhisena ca;</i></a><br>
<a><i>Soṇanando mūgapakkho,</i></a><br>
<a><i>kapirājā saccasavhayo.</i></a></p>
<p><a data-ref="sc9, ms21Cp_409"><i>Vaṭṭako maccharājā ca,</i></a><br>
<a><i>kaṇhadīpāyano isi;</i></a><br>
<a data-var="āsiṃ → āsi (si, sya1ed, sya2ed)"><i>Sutasomo puna āsiṃ,</i></a><br>
<a><i>sāmo ca ekarājahu;</i></a><br>
<a><i>Upekkhāpāramī āsi,</i></a><br>
<a data-var="vutthaṃ → vuttaṃ (si, sya1ed, sya2ed, pts-vp-pli1)"><i>iti vutthaṃ mahesinā.</i></a></p>
<p><a data-ref="sc10, ms21Cp_410"><i>Evaṃ bahubbidhaṃ dukkhaṃ,</i></a><br>
<a data-var="sampattī ca bahubbidhā → sampatti ca bahuvidhā (bj); sampattiñca bahūvidhaṃ (sya1ed, sya2ed); sampattī ca bahū vidhā (pts-vp-pli1-2); sampattiṃ ca bahuvidhaṃ (mr)"><i>sampattī ca bahubbidhā;</i></a><br>
<a><i>Bhavābhave anubhavitvā,</i></a><br>
<a><i>patto sambodhimuttamaṃ.</i></a></p>
<p><a data-ref="sc11, ms21Cp_411"><i>Datvā dātabbakaṃ dānaṃ,</i></a><br>
<a><i>sīlaṃ pūretvā asesato;</i></a><br>
<a><i>Nekkhamme pāramiṃ gantvā,</i></a><br>
<a><i>patto sambodhimuttamaṃ.</i></a></p>
<p><a data-ref="sc12, ms21Cp_412"><i>Paṇḍite paripucchitvā,</i></a><br>
<a><i>vīriyaṃ katvāna muttamaṃ;</i></a><br>
<a><i>Khantiyā pāramiṃ gantvā,</i></a><br>
<a><i>patto sambodhimuttamaṃ.</i></a></p>
<p><a data-ref="sc13, pts-vp-pli1ed103, ms21Cp_413"><i>Katvā daḷhamadhiṭṭhānaṃ,</i></a><br>
<a><i>saccavācānurakkhiya;</i></a><br>
<a><i>Mettāya pāramiṃ gantvā,</i></a><br>
<a><i>patto sambodhimuttamaṃ.</i></a></p>
<p><a data-ref="sc14, ms21Cp_414"><i>Lābhālābhe yasāyase,</i></a><br>
<a><i>sammānanāvamānane;</i></a><br>
<a><i>Sabbattha samako hutvā,</i></a><br>
<a><i>patto sambodhimuttamaṃ.</i></a></p>
<p><a data-ref="sc15, ms21Cp_415"><i>Kosajjaṃ bhayato disvā,</i></a><br>
<a><i>vīriyārambhañca khemato;</i></a><br>
<a><i>Āraddhavīriyā hotha,</i></a><br>
<a><i>esā buddhānusāsanī.</i></a></p>
<p><a data-ref="sc16, ms21Cp_416"><i>Vivādaṃ bhayato disvā,</i></a><br>
<a><i>avivādañca khemato;</i></a><br>
<a><i>Samaggā sakhilā hotha,</i></a><br>
<a><i>esā buddhānusāsanī.</i></a></p>
<p><a data-ref="sc17, ms21Cp_417"><i>Pamādaṃ bhayato disvā,</i></a><br>
<a><i>appamādañca khemato;</i></a><br>
<a><i>Bhāvethaṭṭhaṅgikaṃ maggaṃ,</i></a><br>
<a><i>esā buddhānusāsanī.</i></a></p>
</blockquote>
<p><a data-ref="sc18, pts-vp-pli2ed37, ms21Cp_418"><i>Itthaṃ sudaṃ bhagavā attano pubbacariyaṃ sambhāvayamāno buddhāpadāniyaṃ nāma dhammapariyāyaṃ abhāsitthāti.</i></a></p>
<p class="endbook"><a data-ref="sc19, ms21Cp_419"><i>Cariyāpiṭakaṃ niṭṭhitaṃ.</i></a></p>
</article>
</section>
</div>
</body>
</html>
