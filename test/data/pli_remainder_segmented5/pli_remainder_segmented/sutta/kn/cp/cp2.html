<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp2">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Akittivagga</i></a></p>
<p><a><i>Dānapāramī 2</i></a></p>
<h1><a><i>Saṅkhacariya</i></a></h1>
</div>
<blockquote class="gatha">
<p><a data-ref="sc1, pts-vp-pli1ed74, pts-vp-pli2ed2, ms21Cp_13, msdiv11"><i>“Punāparaṃ yadā homi,</i></a><br>
<a><i>Brāhmaṇo saṅkhasavhayo;</i></a><br>
<a><i>Mahāsamuddaṃ taritukāmo,</i></a><br>
<a><i>Upagacchāmi paṭṭanaṃ.</i></a></p>
<p><a data-ref="sc2, ms21Cp_14, msdiv12"><i>Tatthaddasaṃ paṭipathe,</i></a><br>
<a><i>Sayambhuṃ aparājitaṃ;</i></a><br>
<a data-var="Kantāraddhānaṃ paṭipannaṃ → kantāraddhānapaṭipannaṃ (bj, pts-vp-pli1-2); kantāramaddhānaṃ paṭipannaṃ (sya1ed, sya2ed)"><i>Kantāraddhānaṃ paṭipannaṃ,</i></a><br>
<a><i>Tattāya kaṭhinabhūmiyā.</i></a></p>
<p><a data-ref="sc3, ms21Cp_15, msdiv13"><i>Tamahaṃ paṭipathe disvā,</i></a><br>
<a><i>imamatthaṃ vicintayiṃ;</i></a><br>
<a><i>‘Idaṃ khettaṃ anuppattaṃ,</i></a><br>
<a><i>puññakāmassa jantuno.</i></a></p>
<p><a data-ref="sc4, ms21Cp_16, msdiv14"><i>Yathā kassako puriso,</i></a><br>
<a><i>khettaṃ disvā mahāgamaṃ;</i></a><br>
<a><i>Tattha bījaṃ na ropeti,</i></a><br>
<a><i>na so dhaññena atthiko.</i></a></p>
<p><a data-ref="sc5, ms21Cp_17, msdiv15"><i>Evamevāhaṃ puññakāmo,</i></a><br>
<a><i>Disvā khettavaruttamaṃ;</i></a><br>
<a><i>Yadi tattha kāraṃ na karomi,</i></a><br>
<a><i>Nāhaṃ puññena atthiko.</i></a></p>
<p><a data-ref="sc6, ms21Cp_18, msdiv16"><i>Yathā amacco muddikāmo,</i></a><br>
<a><i>rañño antepure jane;</i></a><br>
<a><i>Na deti tesaṃ dhanadhaññaṃ,</i></a><br>
<a><i>muddito parihāyati.</i></a></p>
<p><a data-ref="sc7, ms21Cp_19, msdiv17"><i>Evamevāhaṃ puññakāmo,</i></a><br>
<a><i>Vipulaṃ disvāna dakkhiṇaṃ;</i></a><br>
<a><i>Yadi tassa dānaṃ na dadāmi,</i></a><br>
<a><i>Parihāyissāmi puññato’.</i></a></p>
<p><a data-ref="sc8, ms21Cp_20, msdiv18"><i>Evāhaṃ cintayitvāna,</i></a><br>
<a><i>orohitvā upāhanā;</i></a><br>
<a><i>Tassa pādāni vanditvā,</i></a><br>
<a><i>adāsiṃ chattupāhanaṃ.</i></a></p>
<p><a data-ref="sc9, ms21Cp_21, msdiv19"><i>Tenevāhaṃ sataguṇato,</i></a><br>
<a><i>Sukhumālo sukhedhito;</i></a><br>
<a><i>Api ca dānaṃ paripūrento,</i></a><br>
<a><i>Evaṃ tassa adāsahan”ti.</i></a></p>
</blockquote>
<p class="endsutta"><a data-var="Saṅkhacariyaṃ → saṅkhabrāhmaṇacariyaṃ (sya1ed, sya2ed)" data-ref="sc10, ms21Cp_22"><i>Saṅkhacariyaṃ dutiyaṃ.</i></a></p>
</article>
</section>
</div>
</body>
</html>
