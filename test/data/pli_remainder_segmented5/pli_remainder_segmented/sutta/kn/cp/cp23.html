<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp23">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Yudhañjayavagga</i></a></p>
<p><a><i>Nekkhammapāramī 3</i></a></p>
<h1><a><i>Ayogharacariya</i></a></h1>
</div>
<blockquote class="gatha">
<p><a data-ref="sc1, pts-vp-pli1ed94, pts-vp-pli2ed26, ms21Cp_294, msdiv24"><i>“Punāparaṃ yadā homi,</i></a><br>
<a><i>kāsirājassa atrajo;</i></a><br>
<a><i>Ayogharamhi saṃvaḍḍho,</i></a><br>
<a><i>nāmenāsi ayogharo.</i></a></p>
<p><a data-ref="sc2, ms21Cp_295, msdiv25"><i>‘Dukkhena jīvito laddho,</i></a><br>
<a><i>saṃpīḷe patiposito;</i></a><br>
<a><i>Ajjeva putta paṭipajja,</i></a><br>
<a><i>kevalaṃ vasudhaṃ imaṃ’.</i></a></p>
<p><a data-ref="sc3, ms21Cp_296, msdiv26"><i>Saraṭṭhakaṃ sanigamaṃ,</i></a><br>
<a><i>sajanaṃ vanditva khattiyaṃ;</i></a><br>
<a><i>Añjaliṃ paggahetvāna,</i></a><br>
<a><i>idaṃ vacanamabraviṃ.</i></a></p>
<p><a data-ref="sc4, ms21Cp_297, msdiv27"><i>‘Ye keci mahiyā sattā,</i></a><br>
<a><i>hīnamukkaṭṭhamajjhimā;</i></a><br>
<a><i>Nirārakkhā sake gehe,</i></a><br>
<a><i>vaḍḍhanti sakañātibhi.</i></a></p>
<p><a data-ref="sc5, ms21Cp_298, msdiv28"><i>Idaṃ loke uttariyaṃ,</i></a><br>
<a><i>saṃpīḷe mama posanaṃ;</i></a><br>
<a><i>Ayogharamhi saṃvaḍḍho,</i></a><br>
<a><i>appabhe candasūriye.</i></a></p>
<p><a data-ref="sc6, ms21Cp_299, msdiv29"><i>Pūtikuṇapasampuṇṇā,</i></a><br>
<a><i>muccitvā mātukucchito;</i></a><br>
<a><i>Tato ghoratare dukkhe,</i></a><br>
<a><i>puna pakkhittayoghare.</i></a></p>
<p><a data-ref="sc7, ms21Cp_300, msdiv30"><i>Yadihaṃ tādisaṃ patvā,</i></a><br>
<a><i>dukkhaṃ paramadāruṇaṃ;</i></a><br>
<a data-var="rajjāmi → rañjāmi (bj, sya1ed, sya2ed)"><i>Rajjesu yadi rajjāmi,</i></a><br>
<a><i>pāpānaṃ uttamo siyaṃ.</i></a></p>
<p><a data-ref="sc8, ms21Cp_301, msdiv31"><i>Ukkaṇṭhitomhi kāyena,</i></a><br>
<a><i>rajjenamhi anatthiko;</i></a><br>
<a><i>Nibbutiṃ pariyesissaṃ,</i></a><br>
<a><i>yattha maṃ maccu na maddiye’.</i></a></p>
<p><a data-ref="sc9, ms21Cp_302, msdiv32"><i>Evāhaṃ cintayitvāna,</i></a><br>
<a><i>viravante mahājane;</i></a><br>
<a><i>Nāgova bandhanaṃ chetvā,</i></a><br>
<a><i>pāvisiṃ kānanaṃ vanaṃ.</i></a></p>
<p><a data-ref="sc10, ms21Cp_303, msdiv33"><i>Mātāpitā na me dessā,</i></a><br>
<a><i>napi me dessaṃ mahāyasaṃ;</i></a><br>
<a><i>Sabbaññutaṃ piyaṃ mayhaṃ,</i></a><br>
<a><i>tasmā rajjaṃ pariccajin”ti.</i></a></p>
</blockquote>
<p class="endsutta"><a data-ref="sc11, ms21Cp_304"><i>Ayogharacariyaṃ tatiyaṃ.</i></a></p>
</article>
</section>
</div>
</body>
</html>
