<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp1">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Akittivagga</i></a></p>
<p><a><i>Dānapāramī 1</i></a></p>
<h1><a><i>Akitticariya</i></a></h1>
</div>
<p class="namo"><a data-ref="sc1, ms21Cp_1"><i>Namo tassa Bhagavato Arahato Sammāsambuddhassa.</i></a></p>
<blockquote class="gatha">
<p><a data-ref="sc2, pts-vp-pli1ed73, pts-vp-pli2ed1, ms21Cp_2, msdiv1"><i>“Kappe ca satasahasse,</i></a><br>
<a><i>caturo ca asaṅkhiye;</i></a><br>
<a><i>Etthantare yaṃ caritaṃ,</i></a><br>
<a><i>sabbaṃ taṃ bodhipācanaṃ.</i></a></p>
<p><a data-ref="sc3, ms21Cp_3, msdiv2"><i>Atītakappe caritaṃ,</i></a><br>
<a><i>ṭhapayitvā bhavābhave;</i></a><br>
<a><i>Imamhi kappe caritaṃ,</i></a><br>
<a><i>pavakkhissaṃ suṇohi me.</i></a></p>
<p><a data-ref="sc4, ms21Cp_4, msdiv3"><i>Yadā ahaṃ brahāraññe,</i></a><br>
<a><i>suññe vipinakānane;</i></a><br>
<a data-var="Ajjhogāhetvā → ajjhogahetvā (bj, sya1ed, sya2ed, pts-vp-pli2)"><i>Ajjhogāhetvā viharāmi,</i></a><br>
<a><i>akitti nāma tāpaso.</i></a></p>
<p><a data-ref="sc5, ms21Cp_5, msdiv4"><i>Tadā maṃ tapatejena,</i></a><br>
<a><i>santatto tidivābhibhū;</i></a><br>
<a><i>Dhārento brāhmaṇavaṇṇaṃ,</i></a><br>
<a><i>bhikkhāya maṃ upāgami.</i></a></p>
<p><a data-ref="sc6, ms21Cp_6, msdiv5"><i>Pavanā ābhataṃ paṇṇaṃ,</i></a><br>
<a><i>atelañca aloṇikaṃ;</i></a><br>
<a><i>Mama dvāre ṭhitaṃ disvā,</i></a><br>
<a><i>sakaṭāhena ākiriṃ.</i></a></p>
<p><a data-ref="sc7, ms21Cp_7, msdiv6"><i>Tassa datvānahaṃ paṇṇaṃ,</i></a><br>
<a><i>nikkujjitvāna bhājanaṃ;</i></a><br>
<a><i>Punesanaṃ jahitvāna,</i></a><br>
<a><i>pāvisiṃ paṇṇasālakaṃ.</i></a></p>
<p><a data-ref="sc8, ms21Cp_8, msdiv7"><i>Dutiyampi tatiyampi,</i></a><br>
<a><i>upagañchi mamantikaṃ;</i></a><br>
<a><i>Akampito anolaggo,</i></a><br>
<a><i>evamevamadāsahaṃ.</i></a></p>
<p><a data-ref="sc9, ms21Cp_9, msdiv8"><i>Na me tappaccayā atthi,</i></a><br>
<a><i>sarīrasmiṃ vivaṇṇiyaṃ;</i></a><br>
<a><i>Pītisukhena ratiyā,</i></a><br>
<a><i>vītināmemi taṃ divaṃ.</i></a></p>
<p><a data-ref="sc10, ms21Cp_10, msdiv9"><i>Yadi māsampi dvemāsaṃ,</i></a><br>
<a><i>dakkhiṇeyyaṃ varaṃ labhe;</i></a><br>
<a><i>Akampito anolīno,</i></a><br>
<a><i>dadeyyaṃ dānamuttamaṃ.</i></a></p>
<p><a data-ref="sc11, ms21Cp_11, msdiv10"><i>Na tassa dānaṃ dadamāno,</i></a><br>
<a><i>yasaṃ lābhañca patthayiṃ;</i></a><br>
<a><i>Sabbaññutaṃ patthayāno,</i></a><br>
<a><i>tāni kammāni ācarin”ti.</i></a></p>
</blockquote>
<p class="endsutta"><a data-ref="sc12, ms21Cp_12"><i>Akitticariyaṃ paṭhamaṃ.</i></a></p>
</article>
</section>
</div>
</body>
</html>
