<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp6">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Akittivagga</i></a></p>
<p><a><i>Dānapāramī 6</i></a></p>
<h1><a><i>Nimirājacariya</i></a></h1>
</div>
<blockquote class="gatha">
<p><a data-ref="sc1, ms21Cp_46, msdiv40"><i>“Punāparaṃ yadā homi,</i></a><br>
<a><i>mithilāyaṃ puruttame;</i></a><br>
<a data-var="Nimi → nemi (sya1ed, sya2ed)"><i>Nimi nāma mahārājā,</i></a><br>
<a><i>paṇḍito kusalatthiko.</i></a></p>
<p><a data-ref="sc2, ms21Cp_47, msdiv41"><i>Tadāhaṃ māpayitvāna,</i></a><br>
<a><i>catussālaṃ catummukhaṃ;</i></a><br>
<a><i>Tattha dānaṃ pavattesiṃ,</i></a><br>
<a><i>migapakkhinarādinaṃ.</i></a></p>
<p><a data-ref="sc3, pts-vp-pli2ed5, ms21Cp_48, msdiv42"><i>Acchādanañca sayanaṃ,</i></a><br>
<a><i>annaṃ pānañca bhojanaṃ;</i></a><br>
<a><i>Abbocchinnaṃ karitvāna,</i></a><br>
<a><i>mahādānaṃ pavattayiṃ.</i></a></p>
<p><a data-ref="sc4, ms21Cp_49, msdiv43"><i>Yathāpi sevako sāmiṃ,</i></a><br>
<a><i>dhanahetumupāgato;</i></a><br>
<a><i>Kāyena vācā manasā,</i></a><br>
<a><i>ārādhanīyamesati.</i></a></p>
<p><a data-ref="sc5, ms21Cp_50, msdiv44"><i>Tathevāhaṃ sabbabhave,</i></a><br>
<a><i>pariyesissāmi bodhijaṃ;</i></a><br>
<a><i>Dānena satte tappetvā,</i></a><br>
<a><i>icchāmi bodhimuttaman”ti.</i></a></p>
</blockquote>
<p class="endsutta"><a data-var="Nimirājacariyaṃ → nemirājacariyaṃ (sya1ed, sya2ed)" data-ref="sc6, ms21Cp_51"><i>Nimirājacariyaṃ chaṭṭhaṃ.</i></a></p>
</article>
</section>
</div>
</body>
</html>
