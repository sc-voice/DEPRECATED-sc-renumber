<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp7">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Akittivagga</i></a></p>
<p><a><i>Dānapāramī 7</i></a></p>
<h1><a><i>Candakumāracariya</i></a></h1>
</div>
<blockquote class="gatha">
<p><a data-ref="sc1, pts-vp-pli1ed77, ms21Cp_52, msdiv45"><i>“Punāparaṃ yadā homi,</i></a><br>
<a><i>ekarājassa atrajo;</i></a><br>
<a><i>Nagare pupphavatiyā,</i></a><br>
<a><i>kumāro candasavhayo.</i></a></p>
<p><a data-ref="sc2, ms21Cp_53, msdiv46"><i>Tadāhaṃ yajanā mutto,</i></a><br>
<a><i>nikkhanto yaññavāṭato;</i></a><br>
<a><i>Saṃvegaṃ janayitvāna,</i></a><br>
<a><i>mahādānaṃ pavattayiṃ.</i></a></p>
<p><a data-ref="sc3, ms21Cp_54, msdiv47"><i>Nāhaṃ pivāmi khādāmi,</i></a><br>
<a><i>napi bhuñjāmi bhojanaṃ;</i></a><br>
<a><i>Dakkhiṇeyye adatvāna,</i></a><br>
<a><i>api chappañcarattiyo.</i></a></p>
<p><a data-ref="sc4, ms21Cp_55, msdiv48"><i>Yathāpi vāṇijo nāma,</i></a><br>
<a><i>Katvāna bhaṇḍasañcayaṃ;</i></a><br>
<a><i>Yattha lābho mahā hoti,</i></a><br>
<a data-var="Tattha taṃ → tattha naṃ (bj, pts-vp-pli2); tatth'āharati (pts-vp-pli1); tattha (mr)"><i>Tattha taṃ harati bhaṇḍakaṃ.</i></a></p>
<p><a data-ref="sc5, ms21Cp_56, msdiv49"><i>Tatheva sakabhuttāpi,</i></a><br>
<a><i>pare dinnaṃ mahapphalaṃ;</i></a><br>
<a><i>Tasmā parassa dātabbaṃ,</i></a><br>
<a><i>satabhāgo bhavissati.</i></a></p>
<p><a data-ref="sc6, ms21Cp_57, msdiv50"><i>Etamatthavasaṃ ñatvā,</i></a><br>
<a><i>demi dānaṃ bhavābhave;</i></a><br>
<a><i>Na paṭikkamāmi dānato,</i></a><br>
<a><i>sambodhimanupattiyā”ti.</i></a></p>
</blockquote>
<p class="endsutta"><a data-ref="sc7, ms21Cp_58"><i>Candakumāracariyaṃ sattamaṃ.</i></a></p>
</article>
</section>
</div>
</body>
</html>
