<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp27">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Yudhañjayavagga</i></a></p>
<p><a><i>Saccapāramī 7</i></a></p>
<h1><a><i>Kapirājacariya</i></a></h1>
</div>
<blockquote class="gatha">
<p><a data-ref="sc1, pts-vp-pli2ed30, ms21Cp_341, msdiv67"><i>“Yadā ahaṃ kapi āsiṃ,</i></a><br>
<a><i>nadīkūle darīsaye;</i></a><br>
<a><i>Pīḷito susumārena,</i></a><br>
<a><i>gamanaṃ na labhāmahaṃ.</i></a></p>
<p><a data-ref="sc2, ms21Cp_342, msdiv68"><i>Yamhokāse ahaṃ ṭhatvā,</i></a><br>
<a><i>orā pāraṃ patāmahaṃ;</i></a><br>
<a><i>Tatthacchi sattu vadhako,</i></a><br>
<a><i>kumbhīlo luddadassano.</i></a></p>
<p><a data-ref="sc3, ms21Cp_343, msdiv69"><i>So maṃ asaṃsi ‘ehī’ti,</i></a><br>
<a><i>‘ahampemī’ti taṃ vatiṃ;</i></a><br>
<a><i>Tassa matthakamakkamma,</i></a><br>
<a><i>parakūle patiṭṭhahiṃ.</i></a></p>
<p><a data-ref="sc4, ms21Cp_344, msdiv70"><i>Na tassa alikaṃ bhaṇitaṃ,</i></a><br>
<a><i>yathā vācaṃ akāsahaṃ;</i></a><br>
<a><i>Saccena me samo natthi,</i></a><br>
<a><i>esā me saccapāramī”ti.</i></a></p>
</blockquote>
<p class="endsutta"><a data-var="Kapirājacariyaṃ → kapilarājacariyaṃ (sya1ed, sya2ed)" data-ref="ms21Cp_345"><i>Kapirājacariyaṃ sattamaṃ.</i></a></p>
</article>
</section>
</div>
</body>
</html>
