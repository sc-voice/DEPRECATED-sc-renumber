<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv12">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>12. Uragapetavatthu</i></a></h1>
</div>
<blockquote class="gatha">
<p><a data-ref="sc1, vns85, pts-vp-pli2ed13, ms19Pv_97, msdiv85"><i>“Uragova tacaṃ jiṇṇaṃ,</i></a><br>
<a><i>hitvā gacchati saṃ tanuṃ;</i></a><br>
<a><i>Evaṃ sarīre nibbhoge,</i></a><br>
<a><i>pete kālaṅkate sati.</i></a></p>
<p><a data-ref="sc2, vns86, ms19Pv_98, msdiv86"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na rodāmi,</i></a><br>
<a><i>gato so tassa yā gati”.</i></a></p>
<p><a data-var="Anabbhito → anavhito (bj)" data-ref="sc3, vns87, ms19Pv_99, msdiv87"><i>“Anabbhito tato āgā,</i></a><br>
<a><i>nānuññāto ito gato;</i></a><br>
<a><i>Yathāgato tathā gato,</i></a><br>
<a><i>tattha kā paridevanā.</i></a></p>
<p><a data-ref="sc4, vns88, ms19Pv_100, msdiv88"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na rodāmi,</i></a><br>
<a><i>gato so tassa yā gati”.</i></a></p>
<p><a data-ref="sc5, vns89, ms19Pv_101, msdiv89"><i>“Sace rode kisā assaṃ,</i></a><br>
<a><i>tattha me kiṃ phalaṃ siyā;</i></a><br>
<a><i>Ñātimittasuhajjānaṃ,</i></a><br>
<a><i>bhiyyo no aratī siyā.</i></a></p>
<p><a data-ref="sc6, vns90, ms19Pv_102, msdiv90"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na rodāmi,</i></a><br>
<a><i>gato so tassa yā gati”.</i></a></p>
<p><a data-ref="sc7, vns91, ms19Pv_103, msdiv91"><i>“Yathāpi dārako candaṃ,</i></a><br>
<a><i>gacchantamanurodati;</i></a><br>
<a><i>Evaṃ sampadamevetaṃ,</i></a><br>
<a><i>yo petamanusocati.</i></a></p>
<p><a data-ref="sc8, vns92, ms19Pv_104, msdiv92"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na rodāmi,</i></a><br>
<a><i>gato so tassa yā gati”.</i></a></p>
<p><a data-ref="sc9, vns93, ms19Pv_105, msdiv93"><i>“Yathāpi brahme udakumbho,</i></a><br>
<a><i>bhinno appaṭisandhiyo;</i></a><br>
<a><i>Evaṃ sampadamevetaṃ,</i></a><br>
<a><i>yo petamanusocati.</i></a></p>
<p><a data-ref="sc10, vns94, ms19Pv_106, msdiv94"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na rodāmi,</i></a><br>
<a><i>gato so tassa yā gatī”ti.</i></a></p>
</blockquote>
<p class="endsutta"><a data-ref="sc11, ms19Pv_107"><i>Uragapetavatthu dvādasamaṃ.</i></a></p>
<p class="endsection"><a data-ref="sc12, ms19Pv_108"><i>Uragavaggo paṭhamo.</i></a></p>
<p class="uddana-intro"><a data-ref="sc13, ms19Pv_109"><i>Tassuddānaṃ</i></a></p>
<blockquote class="uddanagatha">
<p><a data-ref="sc14, pts-vp-pli2ed14, ms19Pv_110"><i>Khettañca sūkaraṃ pūti,</i></a><br>
<a><i>piṭṭhaṃ cāpi tirokuṭṭaṃ;</i></a><br>
<a><i>Pañcāpi sattaputtañca,</i></a><br>
<a><i>goṇaṃ pesakārakañca;</i></a><br>
<a><i>Tathā khallāṭiyaṃ nāgaṃ,</i></a><br>
<a><i>dvādasaṃ uragañcevāti.</i></a></p>
</blockquote>
</article>
</section>
</div>
</body>
</html>
