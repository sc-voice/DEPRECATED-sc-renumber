<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv1">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>1. Khettūpamapetavatthu</i></a></h1>
</div>
<p class="namo"><a data-ref="sc1, ms19Pv_1"><i>Namo tassa Bhagavato Arahato Sammāsambuddhassa.</i></a></p>
<blockquote class="gatha">
<p><a data-ref="sc2, vns1, pts-vp-pli2ed1, ms19Pv_2, msdiv1"><i>“Khettūpamā arahanto,</i></a><br>
<a><i>dāyakā kassakūpamā;</i></a><br>
<a><i>Bījūpamaṃ deyyadhammaṃ,</i></a><br>
<a><i>etto nibbattate phalaṃ.</i></a></p>
<p><a data-ref="sc3, vns2, ms19Pv_3, msdiv2"><i>Etaṃ bījaṃ kasi khettaṃ,</i></a><br>
<a><i>petānaṃ dāyakassa ca;</i></a><br>
<a><i>Taṃ petā paribhuñjanti,</i></a><br>
<a><i>dātā puññena vaḍḍhati.</i></a></p>
<p><a data-ref="sc4, vns3, ms19Pv_4, msdiv3"><i>Idheva kusalaṃ katvā,</i></a><br>
<a><i>Pete ca paṭipūjiya;</i></a><br>
<a data-var="kamatiṭṭhānaṃ → kamati ṭhānaṃ (sya1ed, sya2ed); gamati (mr)"><i>Saggañca kamatiṭṭhānaṃ,</i></a><br>
<a><i>Kammaṃ katvāna bhaddakan”ti.</i></a></p>
</blockquote>
<p class="endsutta"><a data-ref="sc5, ms19Pv_5"><i>Khettūpamapetavatthu paṭhamaṃ.</i></a></p>
</article>
</section>
</div>
</body>
</html>
