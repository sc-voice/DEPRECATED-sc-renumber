<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv3">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>3. Pūtimukhapetavatthu</i></a></h1>
</div>
<blockquote class="gatha">
<p><a data-ref="sc1, vns7, ms19Pv_10, msdiv7"><i>“Dibbaṃ subhaṃ dhāresi vaṇṇadhātuṃ,</i></a><br>
<a><i>Vehāyasaṃ tiṭṭhasi antalikkhe;</i></a><br>
<a><i>Mukhañca te kimayo pūtigandhaṃ,</i></a><br>
<a><i>Khādanti kiṃ kammamakāsi pubbe”.</i></a></p>
<p><a data-var="pāpotiduṭṭhavāco → pāpo duṭṭhavāco (bj); pāpo dukkhavāco (sya1ed, sya2ed, pts-vp-pli1)" data-ref="sc2, vns8, ms19Pv_11, msdiv8"><i>“Samaṇo ahaṃ pāpotiduṭṭhavāco,</i></a><br>
<a><i>Tapassirūpo mukhasā asaññato;</i></a><br>
<a><i>Laddhā ca me tapasā vaṇṇadhātu,</i></a><br>
<a><i>Mukhañca me pesuṇiyena pūti.</i></a></p>
<p><a data-ref="sc3, vns9, ms19Pv_12, msdiv9"><i>Tayidaṃ tayā nārada sāmaṃ diṭṭhaṃ,</i></a><br>
<a><i>Anukampakā ye kusalā vadeyyuṃ;</i></a><br>
<a><i>‘Mā pesuṇaṃ mā ca musā abhāṇi,</i></a><br>
<a><i>Yakkho tuvaṃ hohisi kāmakāmī’”ti.</i></a></p>
</blockquote>
<p class="endsutta"><a data-ref="sc4, ms19Pv_13"><i>Pūtimukhapetavatthu tatiyaṃ.</i></a></p>
</article>
</section>
</div>
</body>
</html>
