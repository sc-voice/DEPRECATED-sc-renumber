<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv21">
<article>
<div class="hgroup">
<p class="division"><a><i>Petavatthu</i></a></p>
<p><a><i>Ubbarivagga</i></a></p>
<h1><a><i>9. Aṅkurapetavatthu</i></a></h1>
</div>
<blockquote class="gatha">
<p><a data-ref="sc1, vns257, pts-vp-pli2ed32, ms19Pv_281, msdiv257"><i>“Yassa atthāya gacchāma,</i></a><br>
<a><i>kambojaṃ dhanahārakā;</i></a><br>
<a><i>Ayaṃ kāmadado yakkho,</i></a><br>
<a><i>imaṃ yakkhaṃ nayāmase.</i></a></p>
<p><a data-ref="sc2, vns258, ms19Pv_282, msdiv258"><i>Imaṃ yakkhaṃ gahetvāna,</i></a><br>
<a><i>Sādhukena pasayha vā;</i></a><br>
<a><i>Yānaṃ āropayitvāna,</i></a><br>
<a><i>Khippaṃ gacchāma dvārakan”ti.</i></a></p>
<p><a data-ref="sc3, vns259, ms19Pv_283, msdiv259"><i>“Yassa rukkhassa chāyāya,</i></a><br>
<a><i>nisīdeyya sayeyya vā;</i></a><br>
<a><i>Na tassa sākhaṃ bhañjeyya,</i></a><br>
<a><i>mittadubbho hi pāpako”ti.</i></a></p>
<p><a data-ref="sc4, vns260, ms19Pv_284, msdiv260"><i>“Yassa rukkhassa chāyāya,</i></a><br>
<a><i>nisīdeyya sayeyya vā;</i></a><br>
<a><i>Khandhampi tassa chindeyya,</i></a><br>
<a><i>attho ce tādiso siyā”ti.</i></a></p>
<p><a data-ref="sc5, vns261, ms19Pv_285, msdiv261"><i>“Yassa rukkhassa chāyāya,</i></a><br>
<a><i>nisīdeyya sayeyya vā;</i></a><br>
<a data-var="bhindeyya → hiṃseyya (mr)"><i>Na tassa pattaṃ bhindeyya,</i></a><br>
<a><i>mittadubbho hi pāpako”ti.</i></a></p>
<p><a data-ref="sc6, vns262, ms19Pv_286, msdiv262"><i>“Yassa rukkhassa chāyāya,</i></a><br>
<a><i>nisīdeyya sayeyya vā;</i></a><br>
<a data-var="abbuhe → abbūheyya (bj); abbuyha (sya1ed, sya2ed); abhuyha (pts-vp-pli1-2); ubbahe (?)"><i>Samūlampi taṃ abbuhe,</i></a><br>
<a><i>attho ce tādiso siyā”ti.</i></a></p>
<p><a data-ref="sc7, vns263, ms19Pv_287, msdiv263"><i>“Yassekarattimpi ghare vaseyya,</i></a><br>
<a><i>Yatthannapānaṃ puriso labhetha;</i></a><br>
<a><i>Na tassa pāpaṃ manasāpi cintaye,</i></a><br>
<a><i>Kataññutā sappurisehi vaṇṇitā.</i></a></p>
<p><a data-ref="sc8, vns264, ms19Pv_288, msdiv264"><i>Yassekarattimpi ghare vaseyya,</i></a><br>
<a><i>Annena pānena upaṭṭhito siyā;</i></a><br>
<a><i>Na tassa pāpaṃ manasāpi cintaye,</i></a><br>
<a><i>Adubbhapāṇī dahate mittadubbhiṃ.</i></a></p>
<p><a data-ref="sc9, vns265, ms19Pv_289, msdiv265"><i>Yo pubbe katakalyāṇo,</i></a><br>
<a><i>pacchā pāpena hiṃsati;</i></a><br>
<a data-var="Allapāṇihato → adubbhipāṇīhato (mr)"><i>Allapāṇihato poso,</i></a><br>
<a><i>na so bhadrāni passatī”ti.</i></a></p>
<p><a data-ref="sc10, vns266, ms19Pv_290, msdiv266"><i>“Nāhaṃ devena vā manussena vā,</i></a><br>
<a><i>Issariyena vāhaṃ suppasayho;</i></a><br>
<a><i>Yakkhohamasmi paramiddhipatto,</i></a><br>
<a><i>Dūraṅgamo vaṇṇabalūpapanno”ti.</i></a></p>
<p><a data-ref="sc11, vns267, ms19Pv_291, msdiv267"><i>“Pāṇi te sabbaso vaṇṇo,</i></a><br>
<a><i>pañcadhāro madhussavo;</i></a><br>
<a><i>Nānārasā paggharanti,</i></a><br>
<a><i>maññehaṃ taṃ purindadan”ti.</i></a></p>
<p><a data-ref="sc12, vns268, ms19Pv_292, msdiv268"><i>“Nāmhi devo na gandhabbo,</i></a><br>
<a><i>nāpi sakko purindado;</i></a><br>
<a><i>Petaṃ maṃ aṅkura jānāhi,</i></a><br>
<a data-var="roruvamhā → bheruvamhā (bj, pts-vp-pli1-2)"><i>roruvamhā idhāgatan”ti.</i></a></p>
<p><a data-ref="sc13, vns269, pts-vp-pli2ed33, ms19Pv_293, msdiv269"><i>“Kiṃsīlo kiṃsamācāro,</i></a><br>
<a><i>roruvasmiṃ pure tuvaṃ;</i></a><br>
<a><i>Kena te brahmacariyena,</i></a><br>
<a><i>puññaṃ pāṇimhi ijjhatī”ti.</i></a></p>
<p><a data-ref="sc14, vns270, ms19Pv_294, msdiv270"><i>“Tunnavāyo pure āsiṃ,</i></a><br>
<a><i>roruvasmiṃ tadā ahaṃ;</i></a><br>
<a><i>Sukicchavutti kapaṇo,</i></a><br>
<a><i>na me vijjati dātave.</i></a></p>
<p><a data-var="Nivesanañca → āvesanañca (bj, pts-vp-pli1-2)" data-ref="sc15, vns271, ms19Pv_295, msdiv271"><i>Nivesanañca me āsi,</i></a><br>
<a><i>asayhassa upantike;</i></a><br>
<a><i>Saddhassa dānapatino,</i></a><br>
<a><i>katapuññassa lajjino.</i></a></p>
<p><a data-ref="sc16, vns272, ms19Pv_296, msdiv272"><i>Tattha yācanakāyanti,</i></a><br>
<a><i>nānāgottā vanibbakā;</i></a><br>
<a><i>Te ca maṃ tattha pucchanti,</i></a><br>
<a><i>asayhassa nivesanaṃ.</i></a></p>
<p><a data-ref="sc17, vns273, ms19Pv_297, msdiv273"><i>Kattha gacchāma bhaddaṃ vo,</i></a><br>
<a><i>kattha dānaṃ padīyati;</i></a><br>
<a><i>Tesāhaṃ puṭṭho akkhāmi,</i></a><br>
<a><i>asayhassa nivesanaṃ.</i></a></p>
<p><a data-ref="sc18, vns274, ms19Pv_298, msdiv274"><i>Paggayha dakkhiṇaṃ bāhuṃ,</i></a><br>
<a><i>ettha gacchatha bhaddaṃ vo;</i></a><br>
<a><i>Ettha dānaṃ padīyati,</i></a><br>
<a><i>asayhassa nivesane.</i></a></p>
<p><a data-ref="sc19, vns275, ms19Pv_299, msdiv275"><i>Tena pāṇi kāmadado,</i></a><br>
<a><i>tena pāṇi madhussavo;</i></a><br>
<a><i>Tena me brahmacariyena,</i></a><br>
<a><i>puññaṃ pāṇimhi ijjhatī”ti.</i></a></p>
<p><a data-ref="sc20, vns276, ms19Pv_300, msdiv276"><i>“Na kira tvaṃ adā dānaṃ,</i></a><br>
<a><i>Sakapāṇīhi kassaci;</i></a><br>
<a><i>Parassa dānaṃ anumodamāno,</i></a><br>
<a><i>Pāṇiṃ paggayha pāvadi.</i></a></p>
<p><a data-ref="sc21, vns277, ms19Pv_301, msdiv277"><i>Tena pāṇi kāmadado,</i></a><br>
<a><i>tena pāṇi madhussavo;</i></a><br>
<a><i>Tena te brahmacariyena,</i></a><br>
<a><i>puññaṃ pāṇimhi ijjhati.</i></a></p>
<p><a data-ref="sc22, vns278, ms19Pv_302, msdiv278"><i>Yo so dānamadā bhante,</i></a><br>
<a><i>pasanno sakapāṇibhi;</i></a><br>
<a><i>So hitvā mānusaṃ dehaṃ,</i></a><br>
<a><i>kiṃ nu so disataṃ gato”ti.</i></a></p>
<p><a data-ref="sc23, vns279, ms19Pv_303, msdiv279"><i>“Nāhaṃ pajānāmi asayhasāhino,</i></a><br>
<a><i>Aṅgīrasassa gatiṃ āgatiṃ vā;</i></a><br>
<a><i>Sutañca me vessavaṇassa santike,</i></a><br>
<a><i>Sakkassa sahabyataṃ gato asayho”ti.</i></a></p>
<p><a data-ref="sc24, vns280, ms19Pv_304, msdiv280"><i>“Alameva kātuṃ kalyāṇaṃ,</i></a><br>
<a><i>dānaṃ dātuṃ yathārahaṃ;</i></a><br>
<a><i>Pāṇiṃ kāmadadaṃ disvā,</i></a><br>
<a><i>ko puññaṃ na karissati.</i></a></p>
<p><a data-ref="sc25, vns281, ms19Pv_305, msdiv281"><i>So hi nūna ito gantvā,</i></a><br>
<a><i>anuppatvāna dvārakaṃ;</i></a><br>
<a><i>Dānaṃ paṭṭhapayissāmi,</i></a><br>
<a><i>yaṃ mamassa sukhāvahaṃ.</i></a></p>
<p><a data-ref="sc26, vns282, ms19Pv_306, msdiv282"><i>Dassāmannañca pānañca,</i></a><br>
<a><i>vatthasenāsanāni ca;</i></a><br>
<a><i>Papañca udapānañca,</i></a><br>
<a><i>dugge saṅkamanāni cā”ti.</i></a></p>
<p><a data-var="kuṇā → kuṇṭhā (bj, pts-vp-pli2); kuṇḍā (sya1ed, sya2ed, pts-vp-pli1)" data-ref="sc27, vns283, ms19Pv_307, msdiv283"><i>“Kena te aṅgulī kuṇā,</i></a><br>
<a data-var="kuṇalīkataṃ → kuṇḍalīkataṃ (bj, sya1ed, sya2ed, pts-vp-pli1-2, mr)"><i>mukhañca kuṇalīkataṃ;</i></a><br>
<a><i>Akkhīni ca paggharanti,</i></a><br>
<a><i>kiṃ pāpaṃ pakataṃ tayā”ti.</i></a></p>
<p><a data-ref="sc28, vns284, pts-vp-pli2ed34, ms19Pv_308, msdiv284"><i>“Aṅgīrasassa gahapatino,</i></a><br>
<a><i>Saddhassa gharamesino;</i></a><br>
<a><i>Tassāhaṃ dānavissagge,</i></a><br>
<a><i>Dāne adhikato ahuṃ.</i></a></p>
<p><a data-ref="sc29, vns285, ms19Pv_309, msdiv285"><i>Tattha yācanake disvā,</i></a><br>
<a><i>āgate bhojanatthike;</i></a><br>
<a><i>Ekamantaṃ apakkamma,</i></a><br>
<a><i>akāsiṃ kuṇaliṃ mukhaṃ.</i></a></p>
<p><a data-ref="sc30, vns286, ms19Pv_310, msdiv286"><i>Tena me aṅgulī kuṇā,</i></a><br>
<a><i>mukhañca kuṇalīkataṃ;</i></a><br>
<a><i>Akkhīni me paggharanti,</i></a><br>
<a><i>taṃ pāpaṃ pakataṃ mayā”ti.</i></a></p>
<p><a data-ref="sc31, vns287, ms19Pv_311, msdiv287"><i>“Dhammena te kāpurisa,</i></a><br>
<a><i>mukhañca kuṇalīkataṃ;</i></a><br>
<a><i>Akkhīni ca paggharanti,</i></a><br>
<a><i>yaṃ taṃ parassa dānassa;</i></a><br>
<a><i>Akāsi kuṇaliṃ mukhaṃ.</i></a></p>
<p><a data-ref="sc32, vns288, ms19Pv_312, msdiv288"><i>Kathaṃ hi dānaṃ dadamāno,</i></a><br>
<a><i>kareyya parapattiyaṃ;</i></a><br>
<a><i>Annaṃ pānaṃ khādanīyaṃ,</i></a><br>
<a><i>vatthasenāsanāni ca.</i></a></p>
<p><a data-ref="sc33, vns289, ms19Pv_313, msdiv289"><i>So hi nūna ito gantvā,</i></a><br>
<a><i>anuppatvāna dvārakaṃ;</i></a><br>
<a><i>Dānaṃ paṭṭhapayissāmi,</i></a><br>
<a><i>yaṃ mamassa sukhāvahaṃ.</i></a></p>
<p><a data-ref="sc34, vns290, ms19Pv_314, msdiv290"><i>Dassāmannañca pānañca,</i></a><br>
<a><i>vatthasenāsanāni ca;</i></a><br>
<a><i>Papañca udapānañca,</i></a><br>
<a><i>dugge saṅkamanāni cā”ti.</i></a></p>
<p><a data-ref="sc35, vns291, ms19Pv_315, msdiv291"><i>Tato hi so nivattitvā,</i></a><br>
<a><i>anuppatvāna dvārakaṃ;</i></a><br>
<a><i>Dānaṃ paṭṭhapayi aṅkuro,</i></a><br>
<a data-var="yaṃtumassa → yantaṃ assa (sya1ed, sya2ed); yantamassa (pts-vp-pli1, mr)"><i>yaṃtumassa sukhāvahaṃ.</i></a></p>
<p><a data-ref="sc36, vns292, ms19Pv_316, msdiv292"><i>Adā annañca pānañca,</i></a><br>
<a><i>vatthasenāsanāni ca;</i></a><br>
<a><i>Papañca udapānañca,</i></a><br>
<a><i>vippasannena cetasā.</i></a></p>
<p><a data-ref="sc37, vns293, ms19Pv_317, msdiv293"><i>Ko chāto ko ca tasito,</i></a><br>
<a><i>ko vatthaṃ paridahissati;</i></a><br>
<a><i>Kassa santāni yoggāni,</i></a><br>
<a><i>ito yojentu vāhanaṃ.</i></a></p>
<p><a data-ref="sc38, vns294, ms19Pv_318, msdiv294"><i>Ko chatticchati gandhañca,</i></a><br>
<a><i>ko mālaṃ ko upāhanaṃ;</i></a><br>
<a><i>Itissu tattha ghosenti,</i></a><br>
<a data-var="sūdamāgadhā → pāṭavā (mr)"><i>kappakā sūdamāgadhā;</i></a><br>
<a><i>Sadā sāyañca pāto ca,</i></a><br>
<a><i>aṅkurassa nivesane.</i></a></p>
<p><a data-ref="sc39, vns295, ms19Pv_319, msdiv295"><i>“‘Sukhaṃ supati aṅkuro’,</i></a><br>
<a><i>iti jānāti maṃ jano;</i></a><br>
<a data-var="sindhaka → sindhuka (sya1ed, sya2ed); sindhuka (mr)"><i>Dukkhaṃ supāmi sindhaka,</i></a><br>
<a><i>yaṃ na passāmi yācake.</i></a></p>
<p><a data-ref="sc40, vns296, ms19Pv_320, msdiv296"><i>‘Sukhaṃ supati aṅkuro’,</i></a><br>
<a><i>iti jānāti maṃ jano;</i></a><br>
<a><i>Dukkhaṃ sindhaka supāmi,</i></a><br>
<a><i>appake su vanibbake”ti.</i></a></p>
<p><a data-ref="sc41, vns297, ms19Pv_321, msdiv297"><i>“Sakko ce te varaṃ dajjā,</i></a><br>
<a><i>tāvatiṃsānamissaro;</i></a><br>
<a><i>Kissa sabbassa lokassa,</i></a><br>
<a><i>varamāno varaṃ vare”ti.</i></a></p>
<p><a data-ref="sc42, vns298, ms19Pv_322, msdiv298"><i>“Sakko ce me varaṃ dajjā,</i></a><br>
<a><i>tāvatiṃsānamissaro;</i></a><br>
<a><i>Kāluṭṭhitassa me sato,</i></a><br>
<a><i>sūriyuggamanaṃ pati;</i></a><br>
<a><i>Dibbā bhakkhā pātubhaveyyuṃ,</i></a><br>
<a><i>sīlavanto ca yācakā.</i></a></p>
<p><a data-ref="sc43, vns299, pts-vp-pli2ed35, ms19Pv_323, msdiv299"><i>Dadato me na khīyetha,</i></a><br>
<a><i>datvā nānutapeyyahaṃ;</i></a><br>
<a><i>Dadaṃ cittaṃ pasādeyyaṃ,</i></a><br>
<a><i>etaṃ sakkaṃ varaṃ vare”ti.</i></a></p>
<p><a data-ref="sc44, vns300, ms19Pv_324, msdiv300"><i>“Na sabbavittāni pare pavecche,</i></a><br>
<a><i>Dadeyya dānañca dhanañca rakkhe;</i></a><br>
<a><i>Tasmā hi dānā dhanameva seyyo,</i></a><br>
<a><i>Atippadānena kulā na honti.</i></a></p>
<p><a data-ref="sc45, vns301, ms19Pv_325, msdiv301"><i>Adānamatidānañca,</i></a><br>
<a><i>Nappasaṃsanti paṇḍitā;</i></a><br>
<a><i>Tasmā hi dānā dhanameva seyyo,</i></a><br>
<a><i>Samena vatteyya sa dhīradhammo”ti.</i></a></p>
<p><a data-ref="sc46, vns302, ms19Pv_326, msdiv302"><i>“Aho vata re ahameva dajjaṃ,</i></a><br>
<a><i>Santo ca maṃ sappurisā bhajeyyuṃ;</i></a><br>
<a data-var="paripūrayanto → ninnānabhipūrayanto (bj, pts-vp-pli2); ninnāni hi pūrayanto (sya1ed, sya2ed, pts-vp-pli1)"><i>Meghova ninnāni paripūrayanto,</i></a><br>
<a><i>Santappaye sabbavanibbakānaṃ.</i></a></p>
<p><a data-ref="sc47, vns303, ms19Pv_327, msdiv303"><i>Yassa yācanake disvā,</i></a><br>
<a><i>mukhavaṇṇo pasīdati;</i></a><br>
<a><i>Datvā attamano hoti,</i></a><br>
<a><i>taṃ gharaṃ vasato sukhaṃ.</i></a></p>
<p><a data-ref="sc48, vns304, ms19Pv_328, msdiv304"><i>Yassa yācanake disvā,</i></a><br>
<a><i>mukhavaṇṇo pasīdati;</i></a><br>
<a><i>Datvā attamano hoti,</i></a><br>
<a><i>esā yaññassa sampadā.</i></a></p>
<p><a data-ref="sc49, vns305, ms19Pv_329, msdiv305"><i>Pubbeva dānā sumano,</i></a><br>
<a><i>dadaṃ cittaṃ pasādaye;</i></a><br>
<a><i>Datvā attamano hoti,</i></a><br>
<a><i>esā yaññassa sampadā”ti.</i></a></p>
<p><a data-ref="sc50, vns306, ms19Pv_330, msdiv306"><i>Saṭṭhi vāhasahassāni,</i></a><br>
<a><i>aṅkurassa nivesane;</i></a><br>
<a><i>Bhojanaṃ dīyate niccaṃ,</i></a><br>
<a data-var="puññapekkhassa → yaññapekkhassa (bj)"><i>puññapekkhassa jantuno.</i></a></p>
<p><a data-var="Tisahassāni sūdāni hi → tisahassāni sūdā hi (bj, pts-vp-pli2); tisahassāni sūdāni (sya1ed, sya2ed, mr); janā tisahassā sūdā (pts-vp-pli1)" data-ref="sc51, vns307, ms19Pv_331, msdiv307"><i>Tisahassāni sūdāni hi,</i></a><br>
<a><i>āmuttamaṇikuṇḍalā;</i></a><br>
<a><i>Aṅkuraṃ upajīvanti,</i></a><br>
<a data-var="vāvaṭā → vyāvaṭā (bj, pts-vp-pli2); pāvaṭā (sya1ed, sya2ed, pts-vp-pli1)"><i>dāne yaññassa vāvaṭā.</i></a></p>
<p><a data-ref="sc52, vns308, ms19Pv_332, msdiv308"><i>Saṭṭhi purisasahassāni,</i></a><br>
<a><i>āmuttamaṇikuṇḍalā;</i></a><br>
<a><i>Aṅkurassa mahādāne,</i></a><br>
<a><i>kaṭṭhaṃ phālenti māṇavā.</i></a></p>
<p><a data-ref="sc53, vns309, ms19Pv_333, msdiv309"><i>Soḷasitthisahassāni,</i></a><br>
<a><i>sabbālaṅkārabhūsitā;</i></a><br>
<a><i>Aṅkurassa mahādāne,</i></a><br>
<a><i>vidhā piṇḍenti nāriyo.</i></a></p>
<p><a data-ref="sc54, vns310, ms19Pv_334, msdiv310"><i>Soḷasitthisahassāni,</i></a><br>
<a><i>sabbālaṅkārabhūsitā;</i></a><br>
<a><i>Aṅkurassa mahādāne,</i></a><br>
<a><i>dabbigāhā upaṭṭhitā.</i></a></p>
<p><a data-ref="sc55, vns311, ms19Pv_335, msdiv311"><i>Bahuṃ bahūnaṃ pādāsi,</i></a><br>
<a><i>ciraṃ pādāsi khattiyo;</i></a><br>
<a><i>Sakkaccañca sahatthā ca,</i></a><br>
<a><i>cittīkatvā punappunaṃ.</i></a></p>
<p><a data-ref="sc56, vns312, ms19Pv_336, msdiv312"><i>Bahū māse ca pakkhe ca,</i></a><br>
<a><i>utusaṃvaccharāni ca;</i></a><br>
<a><i>Mahādānaṃ pavattesi,</i></a><br>
<a><i>aṅkuro dīghamantaraṃ.</i></a></p>
<p><a data-ref="sc57, vns313, pts-vp-pli2ed36, ms19Pv_337, msdiv313"><i>Evaṃ datvā yajitvā ca,</i></a><br>
<a><i>aṅkuro dīghamantaraṃ;</i></a><br>
<a><i>So hitvā mānusaṃ dehaṃ,</i></a><br>
<a><i>tāvatiṃsūpago ahu.</i></a></p>
<p><a data-ref="sc58, vns314, ms19Pv_338, msdiv314"><i>Kaṭacchubhikkhaṃ datvāna,</i></a><br>
<a><i>anuruddhassa indako;</i></a><br>
<a><i>So hitvā mānusaṃ dehaṃ,</i></a><br>
<a><i>tāvatiṃsūpago ahu.</i></a></p>
<p><a data-ref="sc59, vns315, ms19Pv_339, msdiv315"><i>Dasahi ṭhānehi aṅkuraṃ,</i></a><br>
<a><i>indako atirocati;</i></a><br>
<a><i>Rūpe sadde rase gandhe,</i></a><br>
<a><i>phoṭṭhabbe ca manorame.</i></a></p>
<p><a data-ref="sc60, vns316, ms19Pv_340, msdiv316"><i>Āyunā yasasā ceva,</i></a><br>
<a><i>vaṇṇena ca sukhena ca;</i></a><br>
<a><i>Ādhipaccena aṅkuraṃ,</i></a><br>
<a><i>indako atirocati.</i></a></p>
<p><a data-var="() → mahādānaṃ tayā dinnaṃ," data-ref="sc61, vns317, ms19Pv_341"><i>()</i></a></p>
<p><a data-ref="sc62, vns318, ms19Pv_342, msdiv317"><i>Tāvatiṃse yadā buddho,</i></a><br>
<a><i>silāyaṃ paṇḍukambale;</i></a><br>
<a><i>Pāricchattakamūlamhi,</i></a><br>
<a><i>vihāsi purisuttamo.</i></a></p>
<p><a data-ref="sc63, vns319, ms19Pv_343, msdiv318"><i>Dasasu lokadhātūsu,</i></a><br>
<a><i>sannipatitvāna devatā;</i></a><br>
<a><i>Payirupāsanti sambuddhaṃ,</i></a><br>
<a><i>vasantaṃ nagamuddhani.</i></a></p>
<p><a data-ref="sc64, vns320, ms19Pv_344, msdiv319"><i>Na koci devo vaṇṇena,</i></a><br>
<a><i>sambuddhaṃ atirocati;</i></a><br>
<a data-var="atikkamma → adhigayha (bj, pts-vp-pli1-2); atiggayha (mr)"><i>Sabbe deve atikkamma,</i></a><br>
<a><i>sambuddhova virocati.</i></a></p>
<p><a data-ref="sc65, vns321, ms19Pv_345, msdiv320"><i>Yojanāni dasa dve ca,</i></a><br>
<a><i>aṅkuroyaṃ tadā ahu;</i></a><br>
<a data-var="Avidūreva buddhassa → avidūre ca buddhassa (pts-vp-pli1); avidūre sambuddhassa (pts-vp-pli2, mr)"><i>Avidūreva buddhassa,</i></a><br>
<a><i>indako atirocati.</i></a></p>
<p><a data-ref="sc66, vns322, ms19Pv_346, msdiv321"><i>Oloketvāna sambuddho,</i></a><br>
<a><i>Aṅkurañcāpi indakaṃ;</i></a><br>
<a data-var="sambhāvento → pabhāvento (bj, pts-vp-pli1-2)"><i>Dakkhiṇeyyaṃ sambhāvento,</i></a><br>
<a><i>Idaṃ vacanamabravi.</i></a></p>
<p><a data-ref="sc67, vns323, ms19Pv_347, msdiv322"><i>“Mahādānaṃ tayā dinnaṃ,</i></a><br>
<a data-var="aṅkura → aṅkuro (bj)"><i>aṅkura dīghamantaraṃ;</i></a><br>
<a data-var="Atidūre → suvidūre (mr)"><i>Atidūre nisinnosi,</i></a><br>
<a><i>āgaccha mama santike”ti.</i></a></p>
<p><a data-ref="sc68, vns324, ms19Pv_348, msdiv323"><i>Codito bhāvitattena,</i></a><br>
<a><i>aṅkuro idamabravi;</i></a><br>
<a><i>“Kiṃ mayhaṃ tena dānena,</i></a><br>
<a><i>dakkhiṇeyyena suññataṃ.</i></a></p>
<p><a data-ref="sc69, vns325, ms19Pv_349, msdiv324"><i>Ayaṃ so indako yakkho,</i></a><br>
<a><i>dajjā dānaṃ parittakaṃ;</i></a><br>
<a><i>Atirocati amhehi,</i></a><br>
<a><i>cando tāragaṇe yathā”ti.</i></a></p>
<p><a data-ref="sc70, vns326, ms19Pv_350, msdiv325"><i>“Ujjaṅgale yathā khette,</i></a><br>
<a><i>bījaṃ bahumpi ropitaṃ;</i></a><br>
<a><i>Na vipulaphalaṃ hoti,</i></a><br>
<a><i>napi toseti kassakaṃ.</i></a></p>
<p><a data-ref="sc71, vns327, ms19Pv_351, msdiv326"><i>Tatheva dānaṃ bahukaṃ,</i></a><br>
<a><i>dussīlesu patiṭṭhitaṃ;</i></a><br>
<a><i>Na vipulaphalaṃ hoti,</i></a><br>
<a><i>napi toseti dāyakaṃ.</i></a></p>
<p><a data-ref="sc72, vns328, ms19Pv_352, msdiv327"><i>Yathāpi bhaddake khette,</i></a><br>
<a><i>bījaṃ appampi ropitaṃ;</i></a><br>
<a><i>Sammā dhāraṃ pavecchante,</i></a><br>
<a><i>phalaṃ toseti kassakaṃ.</i></a></p>
<p><a data-ref="sc73, vns329, ms19Pv_353, msdiv328"><i>Tatheva sīlavantesu,</i></a><br>
<a><i>guṇavantesu tādisu;</i></a><br>
<a><i>Appakampi kataṃ kāraṃ,</i></a><br>
<a><i>puññaṃ hoti mahapphalan”ti.</i></a></p>
<p><a data-ref="sc74, vns330, pts-vp-pli2ed37, ms19Pv_354, msdiv329"><i>Viceyya dānaṃ dātabbaṃ,</i></a><br>
<a><i>yattha dinnaṃ mahapphalaṃ;</i></a><br>
<a><i>Viceyya dānaṃ datvāna,</i></a><br>
<a><i>saggaṃ gacchanti dāyakā.</i></a></p>
<p><a data-ref="sc75, vns331, ms19Pv_355, msdiv330"><i>Viceyya dānaṃ sugatappasatthaṃ,</i></a><br>
<a><i>Ye dakkhiṇeyyā idha jīvaloke;</i></a><br>
<a><i>Etesu dinnāni mahapphalāni,</i></a><br>
<a><i>Bījāni vuttāni yathā sukhetteti.</i></a></p>
</blockquote>
<p class="endsutta"><a data-ref="sc76, ms19Pv_356"><i>Aṅkurapetavatthu navamaṃ.</i></a></p>
</article>
</section>
</div>
</body>
</html>
