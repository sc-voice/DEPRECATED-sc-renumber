<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv4">
<article>
<div class="hgroup">
<p class="division"><a><i>Petavatthu</i></a></p>
<p><a><i>Uragavagga</i></a></p>
<h1><a><i>4. Piṭṭhadhītalikapetavatthu</i></a></h1>
</div>
<blockquote class="gatha">
<p><a data-ref="sc1, vns10, pts-vp-pli2ed3, ms19Pv_14, msdiv10"><i>“Yaṃ kiñcārammaṇaṃ katvā,</i></a><br>
<a><i>dajjā dānaṃ amaccharī;</i></a><br>
<a><i>Pubbapete ca ārabbha,</i></a><br>
<a><i>atha vā vatthudevatā.</i></a></p>
<p><a data-ref="sc2, vns11, ms19Pv_15, msdiv11"><i>Cattāro ca mahārāje,</i></a><br>
<a data-var="yasassine → yasassino (bj, sya1ed, sya2ed, pts-vp-pli2)"><i>lokapāle yasassine;</i></a><br>
<a><i>Kuveraṃ dhataraṭṭhañca,</i></a><br>
<a><i>virūpakkhaṃ virūḷhakaṃ;</i></a><br>
<a><i>Te ceva pūjitā honti,</i></a><br>
<a><i>dāyakā ca anipphalā.</i></a></p>
<p><a data-ref="sc3, vns12, ms19Pv_16, msdiv12"><i>Na hi ruṇṇaṃ vā soko vā,</i></a><br>
<a><i>yā caññā paridevanā;</i></a><br>
<a><i>Na taṃ petassa atthāya,</i></a><br>
<a><i>evaṃ tiṭṭhanti ñātayo.</i></a></p>
<p><a data-ref="sc4, vns13, ms19Pv_17, msdiv13"><i>Ayañca kho dakkhiṇā dinnā,</i></a><br>
<a><i>saṃghamhi suppatiṭṭhitā;</i></a><br>
<a><i>Dīgharattaṃ hitāyassa,</i></a><br>
<a><i>ṭhānaso upakappatī”ti.</i></a></p>
</blockquote>
<p class="endsutta"><a data-ref="sc5, ms19Pv_18"><i>Piṭṭhadhītalikapetavatthu catutthaṃ.</i></a></p>
</article>
</section>
</div>
</body>
</html>
