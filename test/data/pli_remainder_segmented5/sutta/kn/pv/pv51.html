<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv51">
<article>
<div class="hgroup">
<p class="division"><a><i>Petavatthu</i></a></p>
<p><a><i>Mahāvagga</i></a></p>
<h1><a><i>16. Saṭṭhikūṭapetavatthu</i></a></h1>
</div>
<blockquote class="gatha">
<p><a data-ref="sc1, vns808, ms19Pv_869, msdiv806"><i>“Kiṃ nu ummattarūpova,</i></a><br>
<a><i>Migo bhantova dhāvasi;</i></a><br>
<a data-var="pāpakammanto → pāpakammaṃ (sya1ed, sya2ed, pts-vp-pli1)"><i>Nissaṃsayaṃ pāpakammanto,</i></a><br>
<a><i>Kiṃ nu saddāyase tuvan”ti.</i></a></p>
<p><a data-ref="sc2, vns809, ms19Pv_870, msdiv807"><i>“Ahaṃ bhadante petomhi,</i></a><br>
<a><i>duggato yamalokiko;</i></a><br>
<a><i>Pāpakammaṃ karitvāna,</i></a><br>
<a><i>petalokaṃ ito gato.</i></a></p>
<p><a data-ref="sc3, vns810, ms19Pv_871, msdiv808"><i>Saṭṭhi kūṭasahassāni,</i></a><br>
<a><i>paripuṇṇāni sabbaso;</i></a><br>
<a><i>Sīse mayhaṃ nipatanti,</i></a><br>
<a><i>te bhindanti ca matthakan”ti.</i></a></p>
<p><a data-ref="sc4, vns811, ms19Pv_872, msdiv809"><i>“Kiṃ nu kāyena vācāya,</i></a><br>
<a><i>manasā dukkaṭaṃ kataṃ;</i></a><br>
<a><i>Kissa kammavipākena,</i></a><br>
<a><i>idaṃ dukkhaṃ nigacchasi.</i></a></p>
<p><a data-ref="sc5, vns812, ms19Pv_873, msdiv810"><i>Saṭṭhi kūṭasahassāni,</i></a><br>
<a><i>paripuṇṇāni sabbaso;</i></a><br>
<a><i>Sīse tuyhaṃ nipatanti,</i></a><br>
<a><i>te bhindanti ca matthakan”ti.</i></a></p>
<p><a data-ref="sc6, vns813, ms19Pv_874, msdiv811"><i>“Athaddasāsiṃ sambuddhaṃ,</i></a><br>
<a><i>sunettaṃ bhāvitindriyaṃ;</i></a><br>
<a><i>Nisinnaṃ rukkhamūlasmiṃ,</i></a><br>
<a><i>jhāyantaṃ akutobhayaṃ.</i></a></p>
<p><a data-ref="sc7, vns814, ms19Pv_875, msdiv812"><i>Sālittakappahārena,</i></a><br>
<a><i>bhindissaṃ tassa matthakaṃ;</i></a><br>
<a><i>Tassa kammavipākena,</i></a><br>
<a><i>idaṃ dukkhaṃ nigacchisaṃ.</i></a></p>
<p><a data-ref="sc8, vns815, ms19Pv_876, msdiv813"><i>Saṭṭhi kūṭasahassāni,</i></a><br>
<a><i>Paripuṇṇāni sabbaso;</i></a><br>
<a><i>Sīse mayhaṃ nipatanti,</i></a><br>
<a data-var="bhindanti ca → vo bhindanteva (mr 18Dh.A:14)"><i>Te bhindanti ca matthakan”ti.</i></a></p>
<p><a data-ref="sc9, vns816, ms19Pv_877, msdiv814"><i>“Dhammena te kāpurisa,</i></a><br>
<a><i>saṭṭhikūṭasahassāni;</i></a><br>
<a><i>Paripuṇṇāni sabbaso,</i></a><br>
<a><i>sīse tuyhaṃ nipatanti;</i></a><br>
<a><i>Te bhindanti ca matthakan”ti.</i></a></p>
</blockquote>
<p class="endsutta"><a data-var="Saṭṭhikūṭapetavatthu → saṭṭhikūṭasahassapetavatthu (bj, sya1ed, sya2ed, pts-vp-pli1-2)" data-ref="sc10, ms19Pv_878"><i>Saṭṭhikūṭapetavatthu soḷasamaṃ.</i></a></p>
<p class="endsection"><a data-ref="sc11, ms19Pv_879"><i>Mahāvaggo catuttho.</i></a></p>
<p class="uddana-intro"><a data-ref="sc12, ms19Pv_880"><i>Tassuddānaṃ</i></a></p>
<blockquote class="uddanagatha">
<p><a data-ref="sc13, pts-vp-pli2ed95, ms19Pv_881"><i>Ambasakkaro serīsako,</i></a><br>
<a><i>piṅgalo revati ucchu;</i></a><br>
<a><i>Dve kumārā duve gūthā,</i></a><br>
<a><i>gaṇapāṭaliambavanaṃ.</i></a></p>
<p><a data-ref="sc14, ms19Pv_882"><i>Akkharukkhabhogasaṃharā,</i></a><br>
<a><i>seṭṭhiputtasaṭṭhikūṭā;</i></a><br>
<a><i>Iti soḷasavatthūni,</i></a><br>
<a><i>vaggo tena pavuccati.</i></a></p>
</blockquote>
<p class="uddana-intro"><a data-ref="sc15, ms19Pv_883"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc16, ms19Pv_884"><i>Urago uparivaggo,</i></a><br>
<a><i>cūḷamahāti catudhā;</i></a><br>
<a><i>Vatthūni ekapaññāsaṃ,</i></a><br>
<a><i>catudhā bhāṇavārato.</i></a></p>
</blockquote>
<p class="endbook"><a data-ref="sc17, ms19Pv_885"><i>Petavatthupāḷi niṭṭhitā.</i></a></p>
</article>
</section>
</div>
</body>
</html>
