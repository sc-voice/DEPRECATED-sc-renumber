<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="pv47">
<article>
<div class="hgroup">
<p class="division"><a><i>Petavatthu</i></a></p>
<p><a><i>Mahāvagga</i></a></p>
<h1><a><i>12. Ambavanapetavatthu</i></a></h1>
</div>
<blockquote class="gatha">
<p><a data-ref="sc1, vns798, ms19Pv_855, msdiv796"><i>“Ayañca te pokkharaṇī surammā,</i></a><br>
<a><i>Samā sutitthā ca mahodakā ca;</i></a><br>
<a><i>Supupphitā bhamaragaṇānukiṇṇā,</i></a><br>
<a><i>Kathaṃ tayā laddhā ayaṃ manuññā.</i></a></p>
<p><a data-ref="sc2, vns799, ms19Pv_856, msdiv797"><i>Idañca te ambavanaṃ surammaṃ,</i></a><br>
<a data-var="dhārayate → dhārayati (sya1ed, sya2ed, pts-vp-pli1, mr)"><i>Sabbotukaṃ dhārayate phalāni;</i></a><br>
<a><i>Supupphitaṃ bhamaragaṇānukiṇṇaṃ,</i></a><br>
<a><i>Kathaṃ tayā laddhamidaṃ vimānaṃ”.</i></a></p>
<p><a data-var="Ambapakkaṃ dakaṃ → ambapakkodakaṃ (bj, sya1ed, sya2ed, pts-vp-pli1-2); ambapakkūdakaṃ (mr)" data-ref="sc3, vns800, ms19Pv_857, msdiv798"><i>“Ambapakkaṃ dakaṃ yāgu,</i></a><br>
<a><i>sītacchāyā manoramā;</i></a><br>
<a><i>Dhītāya dinnadānena,</i></a><br>
<a><i>tena me idha labbhati”.</i></a></p>
<p><a data-var="“Sandiṭṭhikaṃ kammaṃ evaṃ → sandiṭṭhikaṃ eva (sya1ed, sya2ed), sandiṭṭhakaṃ eva (pts-vp-pli1ed)" data-ref="sc4, vns801, ms19Pv_858, msdiv799"><i>“Sandiṭṭhikaṃ kammaṃ evaṃ passatha,</i></a><br>
<a><i>Dānassa damassa saṃyamassa vipākaṃ;</i></a><br>
<a><i>Dāsī ahaṃ ayyakulesu hutvā,</i></a><br>
<a><i>Suṇisā homi agārassa issarā”ti.</i></a></p>
</blockquote>
<p class="endsutta"><a data-var="Ambavanapetavatthu → pokkharaṇīpetavatthu (bj); ambapetavatthu (pts-vp-pli1-2)" data-ref="sc5, ms19Pv_859"><i>Ambavanapetavatthu dvādasamaṃ.</i></a></p>
</article>
</section>
</div>
</body>
</html>
