<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ne29">
<article>
<div class="hgroup">
<p class="division"><a><i>Netti</i></a></p>
<p><a><i>Paṭiniddesavāra</i></a></p>
<p><a><i>Sampāta 10</i></a></p>
<h1><a><i>Vevacanahārasampāta</i></a></h1>
</div>
<p><a data-ref="sc1, ms27Ne_518, msdiv72"><i>Tattha katamo vevacano hārasampāto?</i></a></p>
<p><a data-ref="sc2, ms27Ne_519"><i>“Tasmā rakkhitacittassa, sammāsaṅkappagocaro”ti gāthā.</i></a> <a><i>“Tasmā rakkhitacittassā”ti cittaṃ mano viññāṇaṃ manindriyaṃ manāyatanaṃ vijānanā vijānitattaṃ, idaṃ vevacanaṃ.</i></a> <a><i>“Sammāsaṅkappagocaro”ti nekkhammasaṅkappo abyāpādasaṅkappo avihiṃsāsaṅkappo, idaṃ vevacanaṃ.</i></a> <a><i>“Sammādiṭṭhipurekkhāro”ti sammādiṭṭhi nāma paññāsatthaṃ paññākhaggo paññāratanaṃ paññāpajjoto paññāpatodo paññāpāsādo, idaṃ vevacanaṃ.</i></a></p>
<p class="endsutta"><a data-ref="ms27Ne_520"><i>Niyutto vevacano hārasampāto.</i></a></p>
</article>
</section>
</div>
</body>
</html>
