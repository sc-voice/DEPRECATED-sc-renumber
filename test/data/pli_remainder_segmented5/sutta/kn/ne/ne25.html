<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ne25">
<article>
<div class="hgroup">
<p class="division"><a><i>Netti</i></a></p>
<p><a><i>Paṭiniddesavāra</i></a></p>
<p><a><i>Sampāta 6</i></a></p>
<h1><a><i>Catubyūhahārasampāta</i></a></h1>
</div>
<p><a data-ref="sc1, pts-vp-pli105, ms27Ne_506, msdiv68"><i>Tattha katamo catubyūho hārasampāto.</i></a></p>
<p><a data-ref="sc2, ms27Ne_507"><i>“Tasmā rakkhitacittassa, sammāsaṅkappagocaro”ti gāthā.</i></a> <a><i>“Tasmā rakkhitacittassā”ti rakkhitaṃ paripālīyatīti esā nirutti.</i></a> <a><i>Idha bhagavato ko adhippāyo?</i></a> <a><i>Ye duggatīhi parimuccitukāmā bhavissanti, te dhammacārino bhavissantīti ayaṃ ettha bhagavato adhippāyo.</i></a> <a><i>Kokāliko hi sāriputtamoggallānesu theresu cittaṃ padosayitvā mahāpadumaniraye upapanno.</i></a> <a><i>Bhagavā ca satiārakkhena cetasā samannāgato, suttamhi vuttaṃ—</i></a> <a><i>“satiyā cittaṃ rakkhitabban”ti.</i></a></p>
<p class="endsutta"><a data-ref="ms27Ne_508"><i>Niyutto catubyūho hārasampāto.</i></a></p>
</article>
</section>
</div>
</body>
</html>
