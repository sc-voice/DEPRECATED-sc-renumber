<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ne22">
<article>
<div class="hgroup">
<p class="division"><a><i>Netti</i></a></p>
<p><a><i>Paṭiniddesavāra</i></a></p>
<p><a><i>Sampāta 3</i></a></p>
<h1><a><i>Yuttihārasampāta</i></a></h1>
</div>
<p><a data-ref="sc1, ms27Ne_496, msdiv65"><i>Tattha katamo yuttihārasampāto?</i></a></p>
<blockquote class="gatha">
<p><a data-ref="sc2, ms27Ne_497"><i>“Tasmā rakkhitacittassa,</i></a><br>
<a><i>sammāsaṅkappagocaro;</i></a><br>
<a><i>Sammādiṭṭhipurekkhāro,</i></a><br>
<a><i>ñatvāna udayabbayaṃ;</i></a><br>
<a><i>Thinamiddhābhibhū bhikkhu,</i></a><br>
<a><i>sabbā duggatiyo jahe”ti.</i></a></p>
</blockquote>
<p><a data-ref="sc3, ms27Ne_498"><i>“Tasmā rakkhitacittassa, sammāsaṅkappagocaro”ti rakkhitacittassa sammāsaṅkappagocaro bhavissatīti yujjati, sammāsaṅkappagocaro sammādiṭṭhi bhavissatīti yujjati, sammādiṭṭhipurekkhāro viharanto udayabbayaṃ paṭivijjhissatīti yujjati, udayabbayaṃ paṭivijjhanto sabbā duggatiyo jahissatīti yujjati.</i></a> <a><i>Sabbā duggatiyo jahanto sabbāni duggativinipātabhayāni samatikkamissatīti yujjatīti.</i></a></p>
<p class="endsutta"><a data-ref="ms27Ne_499"><i>Niyutto yuttihārasampāto.</i></a></p>
</article>
</section>
</div>
</body>
</html>
