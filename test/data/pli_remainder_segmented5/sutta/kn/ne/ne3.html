<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ne3">
<article>
<div class="hgroup">
<p class="division"><a><i>Netti</i></a></p>
<h1><a><i>3. Niddesavāra</i></a></h1>
</div>
<p><a data-ref="sc1, ms27Ne_24, msdiv4"><i>Tattha saṅkhepato netti kittitā.</i></a></p>
<h3><a><i>3.1. Hārasaṅkhepa</i></a></h3>
<blockquote class="gatha">
<p><a data-ref="sc2, ms27Ne_25"><i>Assādādīnavatā,</i></a><br>
<a><i>Nissaraṇampi ca phalaṃ upāyo ca;</i></a><br>
<a><i>Āṇattī ca bhagavato,</i></a><br>
<a><i>Yogīnaṃ **desanāhāro**.</i></a></p>
<p><a data-ref="sc3, ms27Ne_26"><i>Yaṃ pucchitañca vissajjitañca,</i></a><br>
<a><i>Suttassa yā ca anugīti;</i></a><br>
<a><i>Suttassa yo pavicayo,</i></a><br>
<a><i>Hāro **vicayo**ti niddiṭṭho.</i></a></p>
<p><a data-ref="sc4, ms27Ne_27"><i>Sabbesaṃ hārānaṃ,</i></a><br>
<a><i>Yā bhūmī yo ca gocaro tesaṃ;</i></a><br>
<a><i>Yuttāyuttaparikkhā,</i></a><br>
<a><i>Hāro **yuttī**ti niddiṭṭho.</i></a></p>
<p><a data-ref="sc5, ms27Ne_28"><i>Dhammaṃ deseti jino,</i></a><br>
<a><i>Tassa ca dhammassa yaṃ padaṭṭhānaṃ;</i></a><br>
<a><i>Iti yāva sabbadhammā,</i></a><br>
<a><i>Eso hāro **padaṭṭhāno**.</i></a></p>
<p><a data-ref="sc6, ms27Ne_29"><i>Vuttamhi ekadhamme,</i></a><br>
<a><i>Ye dhammā ekalakkhaṇā keci;</i></a><br>
<a><i>Vuttā bhavanti sabbe,</i></a><br>
<a><i>So hāro **lakkhaṇo** nāma.</i></a></p>
<p><a data-ref="sc7, ms27Ne_30"><i>Neruttamadhippāyo,</i></a><br>
<a><i>Byañjanamatha desanānidānañca;</i></a><br>
<a><i>Pubbāparānusandhī,</i></a><br>
<a><i>Eso hāro **catubyūho**.</i></a></p>
<p><a data-ref="sc8, ms27Ne_31"><i>Ekamhi padaṭṭhāne,</i></a><br>
<a><i>Pariyesati sesakaṃ padaṭṭhānaṃ;</i></a><br>
<a><i>Āvaṭṭati paṭipakkhe,</i></a><br>
<a><i>**Āvaṭṭo** nāma so hāro.</i></a></p>
<p><a data-ref="sc9, ms27Ne_32"><i>Dhammañca padaṭṭhānaṃ,</i></a><br>
<a><i>Bhūmiñca vibhajjate ayaṃ hāro;</i></a><br>
<a><i>Sādhāraṇe asādhā-</i></a><br>
<a><i>Raṇe ca neyyo **vibhattī**ti.</i></a></p>
<p><a data-ref="sc10, ms27Ne_33"><i>Kusalākusale dhamme,</i></a><br>
<a><i>Niddiṭṭhe bhāvite pahīne ca;</i></a><br>
<a><i>Parivattati paṭipakkhe,</i></a><br>
<a><i>Hāro **parivattano** nāma.</i></a></p>
<p><a data-ref="sc11, pts-vp-pli4, ms27Ne_34"><i>Vevacanāni bahūni tu,</i></a><br>
<a><i>Sutte vuttāni ekadhammassa;</i></a><br>
<a><i>Yo jānāti suttavidū,</i></a><br>
<a><i>**Vevacano** nāma so hāro.</i></a></p>
<p><a data-ref="sc12, ms27Ne_35"><i>Ekaṃ bhagavā dhammaṃ,</i></a><br>
<a><i>Paññattīhi vividhāhi deseti;</i></a><br>
<a><i>So ākāro ñeyyo,</i></a><br>
<a><i>**Paññattī** nāma hāroti.</i></a></p>
<p><a data-ref="sc13, ms27Ne_36"><i>Yo ca paṭiccuppādo,</i></a><br>
<a><i>Indriyakhandhā ca dhātu āyatanā;</i></a><br>
<a><i>Etehi otarati yo,</i></a><br>
<a><i>**Otaraṇo** nāma so hāro.</i></a></p>
<p><a data-ref="sc14, ms27Ne_37"><i>Vissajjitamhi pañhe,</i></a><br>
<a><i>Gāthāyaṃ pucchitā yamārabbha;</i></a><br>
<a><i>Suddhāsuddhaparikkhā,</i></a><br>
<a><i>Hāro so **sodhano** nāma.</i></a></p>
<p><a data-ref="sc15, ms27Ne_38"><i>Ekattatāya dhammā,</i></a><br>
<a><i>Yepi ca vemattatāya niddiṭṭhā;</i></a><br>
<a><i>Te na vikappayitabbā,</i></a><br>
<a><i>Eso hāro **adhiṭṭhāno**.</i></a></p>
<p><a data-ref="sc16, ms27Ne_39"><i>Ye dhammā yaṃ dhammaṃ,</i></a><br>
<a><i>Janayantippaccayā paramparato;</i></a><br>
<a><i>Hetumavakaḍḍhayitvā,</i></a><br>
<a><i>Eso hāro **parikkhāro**.</i></a></p>
<p><a data-ref="sc17, ms27Ne_40"><i>Ye dhammā yaṃmūlā,</i></a><br>
<a><i>Ye cekatthā pakāsitā muninā;</i></a><br>
<a><i>Te samaropayitabbā,</i></a><br>
<a><i>Esa **samāropano** hāro.</i></a></p>
</blockquote>
<h3><a><i>3.2. Nayasaṅkhepa</i></a></h3>
<blockquote class="gatha">
<p><a data-ref="sc18, ms27Ne_41"><i>Taṇhañca avijjampi ca,</i></a><br>
<a><i>Samathena vipassanāya yo neti;</i></a><br>
<a><i>Saccehi yojayitvā,</i></a><br>
<a><i>Ayaṃ nayo **nandiyāvaṭṭo**.</i></a></p>
<p><a data-ref="sc19, ms27Ne_42"><i>Yo akusale samūlehi,</i></a><br>
<a><i>Neti kusale ca kusalamūlehi;</i></a><br>
<a><i>Bhūtaṃ tathaṃ avitathaṃ,</i></a><br>
<a><i>**Tipukkhalaṃ** taṃ nayaṃ āhu.</i></a></p>
<p><a data-ref="sc20, ms27Ne_43"><i>Yo neti vipallāsehi,</i></a><br>
<a><i>Kilese indriyehi saddhamme;</i></a><br>
<a><i>Etaṃ nayaṃ nayavidū,</i></a><br>
<a><i>**Sīhavikkīḷitaṃ** āhu.</i></a></p>
<p><a data-ref="sc21, ms27Ne_44"><i>Veyyākaraṇesu hi ye,</i></a><br>
<a><i>Kusalākusalā tahiṃ tahiṃ vuttā;</i></a><br>
<a><i>Manasā volokayate,</i></a><br>
<a><i>Taṃ khu **disālocanaṃ** āhu.</i></a></p>
<p><a data-ref="sc22, ms27Ne_45"><i>Oloketvā disalocanena,</i></a><br>
<a><i>Ukkhipiya yaṃ samāneti;</i></a><br>
<a><i>Sabbe kusalākusale,</i></a><br>
<a><i>Ayaṃ nayo **aṅkuso** nāma.</i></a></p>
<p><a data-ref="sc23, ms27Ne_46"><i>Soḷasa hārā paṭhamaṃ,</i></a><br>
<a data-var="Disalocanato → disalocanena (pts-vp-pli1, mr)"><i>Disalocanato disā viloketvā;</i></a><br>
<a><i>Saṅkhipiya aṅkusena hi,</i></a><br>
<a><i>Nayehi tīhi niddise suttaṃ.</i></a></p>
</blockquote>
<h3><a><i>3.3. Dvādasapada</i></a></h3>
<blockquote class="gatha">
<p><a data-ref="sc24, ms27Ne_47"><i>Akkharaṃ padaṃ byañjanaṃ,</i></a><br>
<a><i>nirutti tatheva niddeso;</i></a><br>
<a><i>Ākārachaṭṭhavacanaṃ,</i></a><br>
<a><i>ettāva byañjanaṃ sabbaṃ.</i></a></p>
<p><a data-ref="sc25, pts-vp-pli5, ms27Ne_48"><i>Saṅkāsanā pakāsanā,</i></a><br>
<a><i>Vivaraṇā vibhajanuttānīkammapaññatti;</i></a><br>
<a><i>Etehi chahi padehi,</i></a><br>
<a><i>Attho kammañca niddiṭṭhaṃ.</i></a></p>
<p><a data-ref="sc26, ms27Ne_49"><i>Tīṇi ca nayā anūnā,</i></a><br>
<a><i>Atthassa ca chappadāni gaṇitāni;</i></a><br>
<a><i>Navahi padehi bhagavato,</i></a><br>
<a><i>Vacanassattho samāyutto.</i></a></p>
<p><a data-ref="sc27, ms27Ne_50"><i>Atthassa navappadāni,</i></a><br>
<a><i>Byañjanapariyeṭṭhiyā catubbīsa;</i></a><br>
<a data-var="saṅkalayitvā → saṅkhepayato (pts-vp-pli1, mr)"><i>Ubhayaṃ saṅkalayitvā,</i></a><br>
<a><i>Tettiṃsā ettikā nettīti.</i></a></p>
</blockquote>
<p class="endsutta"><a data-ref="ms27Ne_51"><i>Niddesavāro.</i></a></p>
</article>
</section>
</div>
</body>
</html>
