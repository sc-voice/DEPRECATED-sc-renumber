<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ne24">
<article>
<div class="hgroup">
<p class="division"><a><i>Netti</i></a></p>
<p><a><i>Paṭiniddesavāra</i></a></p>
<p><a><i>Sampāta 5</i></a></p>
<h1><a><i>Lakkhaṇahārasampāta</i></a></h1>
</div>
<p><a data-ref="sc1, ms27Ne_503, msdiv67"><i>Tattha katamo lakkhaṇo hārasampāto?</i></a></p>
<p><a data-ref="sc2, ms27Ne_504"><i>“Tasmā rakkhitacittassa, sammāsaṅkappagocaro”ti gāthā.</i></a> <a><i>“Tasmā rakkhitacittassa, sammāsaṅkappagocaro”ti idaṃ satindriyaṃ, satindriye gahite gahitāni bhavanti pañcindriyāni.</i></a> <a><i>“Sammādiṭṭhipurekkhāro”ti sammādiṭṭhiyā gahitāya gahito bhavati ariyo aṭṭhaṅgiko maggo.</i></a> <a><i>Taṃ kissa hetu?</i></a> <a><i>Sammādiṭṭhito hi sammāsaṅkappo pabhavati, sammāsaṅkappato sammāvācā pabhavati, sammāvācāto sammākammanto pabhavati, sammākammantato sammāājīvo pabhavati, sammāājīvato sammāvāyāmo pabhavati, sammāvāyāmato sammāsati pabhavati, sammāsatito sammāsamādhi pabhavati, sammāsamādhito sammāvimutti pabhavati, sammāvimuttito sammāvimuttiñāṇadassanaṃ pabhavati.</i></a></p>
<p class="endsutta"><a data-ref="ms27Ne_505"><i>Niyutto lakkhaṇo hārasampāto.</i></a></p>
</article>
</section>
</div>
</body>
</html>
