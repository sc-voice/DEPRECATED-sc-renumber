<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.4.3">
<article>
<div class="hgroup">
<p class="division"><a><i>Milindapañha</i></a></p>
<p><a><i>Nibbānavagga</i></a></p>
<h1><a><i>3. Pañcāyatanakammanibbattapañha</i></a></h1>
</div>
<p><a data-ref="sc1, pts-vp-pli65, ms28Mi_323, msdiv65"><i>Rājā āha—</i></a> <a><i>“bhante nāgasena, yānimāni pañcāyatanāni, kiṃ nu tāni nānākammehi nibbattāni, udāhu ekena kammenā”ti?</i></a> <a><i>“Nānākammehi, mahārāja, nibbattāni, na ekena kammenā”ti.</i></a></p>
<p><a data-ref="sc2, ms28Mi_324"><i>“Opammaṃ karohī”ti.</i></a> <a><i>“Taṃ kiṃ maññasi, mahārāja, ekasmiṃ khette nānābījāni vappeyyuṃ, tesaṃ nānābījānaṃ nānāphalāni nibbatteyyun”ti?</i></a> <a><i>“Āma, bhante, nibbatteyyun”ti.</i></a> <a><i>“Evameva kho, mahārāja, yāni yāni pañcāyatanāni, tāni tāni nānākammehi nibbattāni, na ekena kammenā”ti.</i></a></p>
<p><a data-ref="sc3, ms28Mi_325"><i>“Kallosi, bhante nāgasenā”ti.</i></a></p>
<p class="endsutta"><a data-ref="sc4, ms28Mi_326"><i>Pañcāyatanakammanibbattapañho tatiyo.</i></a></p>
</article>
</section>
</div>
</body>
</html>
