<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.5">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>5. Bhagavatoupasampadāpañha</i></a></h1>
</div>
<p><a data-ref="sc1, ms28Mi_412, msdiv87"><i>Rājā āha—</i></a> <a><i>“bhante nāgasena, upasampadā sundarā”ti?</i></a> <a><i>“Āma, mahārāja, upasampadā sundarā”ti.</i></a> <a><i>“Atthi pana, bhante, buddhassa upasampadā, udāhu natthī”ti?</i></a> <a><i>“Upasampanno kho, mahārāja, bhagavā bodhirukkhamūle saha sabbaññutañāṇena, natthi bhagavato upasampadā aññehi dinnā, yathā sāvakānaṃ, mahārāja, bhagavā sikkhāpadaṃ paññapeti yāvajīvaṃ anatikkamanīyan”ti.</i></a></p>
<p><a data-ref="sc2, ms28Mi_413"><i>“Kallosi, bhante nāgasenā”ti.</i></a></p>
<p class="endsutta"><a data-var="upasampadāpañho → upasampannapañho (maku)" data-ref="sc3, ms28Mi_414"><i>Bhagavato upasampadāpañho pañcamo.</i></a></p>
</article>
</section>
</div>
</body>
</html>
