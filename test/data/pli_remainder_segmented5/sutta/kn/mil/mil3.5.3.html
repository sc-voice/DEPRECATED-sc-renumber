<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.5.3">
<article>
<div class="hgroup">
<p class="division"><a><i>Milindapañha</i></a></p>
<p><a><i>Buddhavagga</i></a></p>
<h1><a><i>3. Buddhassaanuttarabhāvajānanapañha</i></a></h1>
</div>
<p><a data-ref="sc1, ms28Mi_366, msdiv75"><i>Rājā āha—</i></a> <a><i>“bhante nāgasena, sakkā jānituṃ ‘buddho anuttaro’”ti?</i></a> <a><i>“Āma, mahārāja, sakkā jānituṃ ‘bhagavā anuttaro’”ti.</i></a> <a><i>“Kathaṃ, bhante nāgasena, sakkā jānituṃ ‘buddho anuttaro’”ti?</i></a> <a><i>“Bhūtapubbaṃ, mahārāja, tissatthero nāma lekhācariyo ahosi, bahūni vassāni abbhatītāni kālaṅkatassa kathaṃ so ñāyatī”ti.</i></a> <a><i>“Lekhena, bhante”ti.</i></a> <a><i>“Evameva kho, mahārāja, yo dhammaṃ passati, so bhagavantaṃ passati, dhammo hi, mahārāja, bhagavatā desito”ti.</i></a></p>
<p><a data-ref="sc2, ms28Mi_367"><i>“Kallosi, bhante nāgasenā”ti.</i></a></p>
<p class="endsutta"><a data-var="Buddhassa anuttarabhāvajānanapañho → buddhānuttara … (maku)" data-ref="sc3, ms28Mi_368"><i>Buddhassa anuttarabhāvajānanapañho tatiyo.</i></a></p>
</article>
</section>
</div>
</body>
</html>
