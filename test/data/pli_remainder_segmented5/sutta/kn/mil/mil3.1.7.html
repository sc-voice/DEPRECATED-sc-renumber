<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.1.7">
<article>
<div class="hgroup">
<p class="division"><a><i>Milindapañha</i></a></p>
<p><a><i>Mahāvagga</i></a></p>
<h1><a><i>7. Yonisomanasikārapañha</i></a></h1>
</div>
<p><a data-ref="sc1, ms28Mi_125, msdiv30"><i>Rājā āha—</i></a> <a><i>“bhante nāgasena, yo na paṭisandahati, nanu so yoniso manasikārena na paṭisandahatī”ti?</i></a> <a><i>“Yoniso ca, mahārāja, manasikārena paññāya ca aññehi ca kusalehi dhammehī”ti.</i></a> <a><i>“Nanu, bhante, yoniso manasikāroyeva paññā”ti?</i></a> <a><i>“Na hi, mahārāja, añño manasikāro, aññā paññā, imesaṃ kho, mahārāja, ajeḷakagoṇamahiṃsaoṭṭhagadrabhānampi manasikāro atthi, paññā pana tesaṃ natthī”ti.</i></a></p>
<p><a data-ref="sc2, ms28Mi_126"><i>“Kallosi, bhante nāgasenā”ti.</i></a></p>
<p class="endsutta"><a data-var="Yonisomanasikārapañho → manasikārapañho (maku)" data-ref="sc3, ms28Mi_127"><i>Yonisomanasikārapañho sattamo.</i></a></p>
</article>
</section>
</div>
</body>
</html>
