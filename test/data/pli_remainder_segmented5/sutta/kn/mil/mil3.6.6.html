<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.6">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>6. Assubhesajjābhesajjapañha</i></a></h1>
</div>
<p><a data-ref="sc1, ms28Mi_415, msdiv88"><i>Rājā āha—</i></a> <a><i>“bhante nāgasena, yo ca mātari matāya rodati, yo ca dhammapemena rodati, ubhinnaṃ tesaṃ rodantānaṃ kassa assu bhesajjaṃ, kassa na bhesajjan”ti?</i></a> <a><i>“Ekassa kho, mahārāja, assu rāgadosamohehi samalaṃ uṇhaṃ, ekassa pītisomanassena vimalaṃ sītalaṃ.</i></a> <a><i>Yaṃ kho, mahārāja, sītalaṃ, taṃ bhesajjaṃ, yaṃ uṇhaṃ, taṃ na bhesajjan”ti.</i></a></p>
<p><a data-ref="sc2, ms28Mi_416"><i>“Kallosi, bhante nāgasenā”ti.</i></a></p>
<p class="endsutta"><a data-var="Assubhesajjābhesajjapañho → assupañho (maku)" data-ref="sc3, ms28Mi_417"><i>Assubhesajjābhesajjapañho chaṭṭho.</i></a></p>
</article>
</section>
</div>
</body>
</html>
