<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.2">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>2. Sabbaññūbhāvapañha</i></a></h1>
</div>
<p><a data-ref="sc1, ms28Mi_401, msdiv84"><i>Rājā āha—</i></a> <a><i>“bhante nāgasena, buddho sabbaññū sabbadassāvī”ti?</i></a> <a><i>“Āma, mahārāja, bhagavā sabbaññū sabbadassāvī”ti.</i></a> <a><i>“Atha kissa nu kho, bhante nāgasena, sāvakānaṃ anupubbena sikkhāpadaṃ paññapesī”ti?</i></a> <a><i>“Atthi pana te, mahārāja, koci vejjo, yo imissaṃ pathaviyaṃ sabbabhesajjāni jānātī”ti?</i></a> <a><i>“Āma, bhante, atthī”ti.</i></a> <a><i>“Kiṃ nu kho, mahārāja, so vejjo gilānakaṃ sampatte kāle bhesajjaṃ pāyeti, udāhu asampatte kāle”ti?</i></a> <a><i>“Sampatte kāle, bhante, gilānakaṃ bhesajjaṃ pāyeti, no asampatte kāle”ti?</i></a> <a><i>“Evameva kho, mahārāja, bhagavā sabbaññū sabbadassāvī na asampatte kāle sāvakānaṃ sikkhāpadaṃ paññāpeti, sampatte kāle sāvakānaṃ sikkhāpadaṃ paññāpeti yāvajīvaṃ anatikkamanīyan”ti.</i></a></p>
<p><a data-ref="sc2, ms28Mi_402"><i>“Kallosi, bhante nāgasenā”ti.</i></a></p>
<p class="endsutta"><a data-var="Sabbaññūbhāvapañho → sampattakālapañho (maku)" data-ref="sc3, ms28Mi_403"><i>Sabbaññūbhāvapañho dutiyo.</i></a></p>
</article>
</section>
</div>
</body>
</html>
