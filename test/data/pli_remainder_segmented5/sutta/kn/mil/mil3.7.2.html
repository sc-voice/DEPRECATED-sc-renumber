<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.7.2">
<article>
<div class="hgroup">
<p class="division"><a><i>Milindapañha</i></a></p>
<p><a><i>Arūpadhammavavatthānavagga</i></a></p>
<h1><a><i>2. Buddhaguṇasatipaṭilābhapañha</i></a></h1>
</div>
<p><a data-ref="sc1, ms28Mi_455, msdiv95"><i>Rājā āha—</i></a> <a><i>“bhante nāgasena, tumhe etaṃ bhaṇatha—</i></a> <a><i>‘yo vassasataṃ akusalaṃ kareyya, maraṇakāle ca ekaṃ buddhaguṇaṃ satiṃ paṭilabheyya, so devesu uppajjeyyā’ti etaṃ na saddahāmi, evañca pana vadetha ‘ekena pāṇātipātena niraye uppajjeyyā’ti etampi na saddahāmī”ti.</i></a></p>
<p><a data-ref="sc2, ms28Mi_456"><i>“Taṃ kiṃ maññasi, mahārāja, khuddakopi pāsāṇo vinā nāvāya udake uppilaveyyā”ti.</i></a> <a><i>“Na hi, bhante”ti.</i></a> <a><i>“Kiṃ nu kho, mahārāja, vāhasatampi pāsāṇānaṃ nāvāya āropitaṃ udake uppilaveyyā”ti?</i></a> <a><i>“Āma, bhante”ti.</i></a> <a><i>“Yathā, mahārāja, nāvā, evaṃ kusalāni kammāni daṭṭhabbānī”ti.</i></a></p>
<p><a data-ref="sc3, ms28Mi_457"><i>“Kallosi, bhante nāgasenā”ti.</i></a></p>
<p class="endsutta"><a data-var="Buddhaguṇasatipaṭilābhapañho → vassasatapañho (maku)" data-ref="sc4, ms28Mi_458"><i>Buddhaguṇasatipaṭilābhapañho dutiyo.</i></a></p>
</article>
</section>
</div>
</body>
</html>
