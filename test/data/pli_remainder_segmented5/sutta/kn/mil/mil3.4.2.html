<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.4.2">
<article>
<div class="hgroup">
<p class="division"><a><i>Milindapañha</i></a></p>
<p><a><i>Nibbānavagga</i></a></p>
<h1><a><i>2. Nāgasenapañha</i></a></h1>
</div>
<p><a data-ref="sc1, ms28Mi_319, msdiv64"><i>Thero āha—</i></a> <a><i>“loṇaṃ, mahārāja, cakkhuviññeyyan”ti.</i></a> <a><i>“Āma, bhante, cakkhuviññeyyan”ti.</i></a> <a><i>“Suṭṭhu kho, mahārāja, jānāhī”ti.</i></a> <a><i>“Kiṃ pana, bhante, jivhāviññeyyan”ti?</i></a> <a><i>“Āma, mahārāja, jivhāviññeyyan”ti.</i></a> <a><i>“Kiṃ pana, bhante, sabbaṃ loṇaṃ jivhāya vijānātī”ti?</i></a> <a><i>“Āma, mahārāja, sabbaṃ loṇaṃ jivhāya vijānāti”.</i></a></p>
<p><a data-var="balībaddā → balivaddā (bj); balibaddā (maku, pts-vp-pli1)" data-ref="sc2, ms28Mi_320"><i>“Yadi, bhante, sabbaṃ loṇaṃ jivhāya vijānāti, kissa pana taṃ sakaṭehi balībaddā āharanti, nanu loṇameva āharitabban”ti?</i></a> <a><i>“Na sakkā, mahārāja, loṇameva āharituṃ ekatobhāvagatā ete dhammā gocaranānattagatā loṇaṃ garubhāvo cāti.</i></a> <a><i>Sakkā pana, mahārāja, loṇaṃ tulāya tulayitun”ti?</i></a> <a><i>“Āma, bhante, sakkā”ti.</i></a> <a><i>“Na sakkā, mahārāja, loṇaṃ tulāya tulayituṃ, garubhāvo tulāya tuliyatī”ti.</i></a></p>
<p><a data-ref="sc3, ms28Mi_321"><i>“Kallosi, bhante nāgasenā”ti.</i></a></p>
<p class="endsutta"><a data-var="Nāgasenapañho → ekabhāvagatapañho (maku)" data-ref="sc4, ms28Mi_322"><i>Nāgasenapañho dutiyo.</i></a></p>
</article>
</section>
</div>
</body>
</html>
