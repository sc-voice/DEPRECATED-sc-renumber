<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.5.9">
<article>
<div class="hgroup">
<p class="division"><a><i>Milindapañha</i></a></p>
<p><a><i>Buddhavagga</i></a></p>
<h1><a><i>9. Uppajjatijānanapañha</i></a></h1>
</div>
<p><a data-ref="sc1, pts-vp-pli73, ms28Mi_387, msdiv81"><i>Rājā āha—</i></a> <a><i>“bhante nāgasena, yo uppajjati, jānāti so ‘uppajjissāmī’”ti?</i></a> <a><i>“Āma, mahārāja, yo uppajjati jānāti so ‘uppajjissāmī’”ti.</i></a></p>
<p><a data-ref="sc2, ms28Mi_388"><i>“Opammaṃ karohī”ti.</i></a> <a><i>“Yathā, mahārāja, kassako gahapatiko bījāni pathaviyaṃ nikkhipitvā sammā deve vassante jānāti ‘dhaññaṃ nibbattissatī’”ti?</i></a> <a><i>“Āma, bhante, jāneyyā”ti.</i></a> <a><i>“Evameva kho, mahārāja, yo uppajjati, jānāti so ‘uppajjissāmī’”ti.</i></a></p>
<p><a data-ref="sc3, ms28Mi_389"><i>“Kallosi, bhante nāgasenā”ti.</i></a></p>
<p class="endsutta"><a data-var="Uppajjatijānanapañho → uppajjanajānanapañho (maku)" data-ref="sc4, ms28Mi_390"><i>Uppajjatijānanapañho navamo.</i></a></p>
</article>
</section>
</div>
</body>
</html>
