<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.7.2">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Makkaṭakavagga</i></a></p>
<h1><a><i>2. Thanassitadārakaṅgapañha</i></a></h1>
</div>
<p><a data-ref="sc1, pts-vp-pli408, ms28Mi_1938, msdiv276"><i>“Bhante nāgasena, ‘thanassitadārakassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, thanassitadārako sadatthe laggati, khīratthiko rodati;</i></a> <a><i>evameva kho, mahārāja, yoginā yogāvacarena sadatthe laggitabbaṃ, sabbattha dhammañāṇena bhavitabbaṃ, uddese paripucchāya sammappayoge paviveke garusaṃvāse kalyāṇamittasevane.</i></a> <a><i>Idaṃ, mahārāja, thanassitadārakassa ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, bhagavatā devātidevena dīghanikāyavare parinibbānasuttante—</i></a></p>
<p><a data-var="sāratthe → sadatthe (bj, maku, pts-vp-pli1)" data-ref="sc2, ms28Mi_1939"><i>‘Iṅgha tumhe, ānanda, sāratthe ghaṭatha, sāratthe anuyuñjatha, sāratthe appamattā ātāpino pahitattā viharathā’”ti.</i></a></p>
<p class="endsutta"><a data-ref="sc3, ms28Mi_1940"><i>Thanassitadārakaṅgapañho dutiyo.</i></a></p>
</article>
</section>
</div>
</body>
</html>
