<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.8.1">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Kumbhavagga</i></a></p>
<h1><a><i>1. Kumbhaṅgapañha</i></a></h1>
</div>
<p><a data-var="dabbo → dappo (bj, maku, pts-vp-pli1)" data-ref="sc1, ms28Mi_1986, msdiv285"><i>“Bhante nāgasena, ‘kumbhassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, kumbho sampuṇṇo na saṇati;</i></a> <a><i>evameva kho, mahārāja, yoginā yogāvacarena āgame adhigame pariyattiyaṃ sāmaññe pāramiṃ patvā na saṇitabbaṃ, na tena māno karaṇīyo, na dabbo dassetabbo, nihatamānena nihatadabbena bhavitabbaṃ, ujukena amukharena avikatthinā.</i></a> <a><i>Idaṃ, mahārāja, kumbhassa ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, bhagavatā devātidevena suttanipāte—</i></a></p>
<blockquote class="gatha">
<p><a data-ref="sc2, ms28Mi_1987"><i>‘Yadūnakaṃ taṃ saṇati,</i></a><br>
<a><i>Yaṃ pūraṃ santameva taṃ;</i></a><br>
<a data-var="Aḍḍhakumbhūpamo → rittakumbhūpamo (bj, pts-vp-pli1)"><i>Aḍḍhakumbhūpamo bālo,</i></a><br>
<a><i>Rahado pūrova paṇḍito’”ti.</i></a></p>
</blockquote>
<p class="endsutta"><a data-ref="sc3, ms28Mi_1988"><i>Kumbhaṅgapañho paṭhamo.</i></a></p>
</article>
</section>
</div>
</body>
</html>
