<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.5.1">
<article>
<div class="hgroup">
<p class="division"><a><i>Milindapañha</i></a></p>
<p><a><i>Buddhavagga</i></a></p>
<h1><a><i>1. Buddhassaatthinatthibhāvapañha</i></a></h1>
</div>
<p><a data-ref="sc1, ms28Mi_360, msdiv73"><i>Rājā āha—</i></a> <a><i>“bhante nāgasena, buddho tayā diṭṭho”ti?</i></a> <a><i>“Na hi, mahārājā”ti.</i></a> <a><i>“Atha te ācariyehi buddho diṭṭho”ti?</i></a> <a><i>“Na hi, mahārājā”ti.</i></a> <a><i>“Tena hi, bhante nāgasena, natthi buddho”ti.</i></a> <a><i>“Kiṃ pana, mahārāja, himavati ūhā nadī tayā diṭṭhā”ti?</i></a> <a><i>“Na hi, bhante”ti.</i></a> <a><i>“Atha te pitarā ūhā nadī diṭṭhā”ti?</i></a> <a><i>“Na hi, bhante”ti.</i></a> <a><i>“Tena hi, mahārāja, natthi ūhā nadī”ti.</i></a> <a><i>“Atthi, bhante, kiñcāpi mayā ūhā nadī na diṭṭhā, pitarāpi me ūhā nadī na diṭṭhā, api ca atthi ūhā nadī”ti.</i></a> <a><i>“Evameva kho, mahārāja, kiñcāpi mayā bhagavā na diṭṭho, ācariyehipi me bhagavā na diṭṭho, api ca atthi bhagavā”ti.</i></a></p>
<p><a data-ref="sc2, ms28Mi_361"><i>“Kallosi, bhante nāgasenā”ti.</i></a></p>
<p class="endsutta"><a data-var="atthinatthibhāvapañho → buddhaatthi … (maku)" data-ref="sc3, ms28Mi_362"><i>Buddhassa atthinatthibhāvapañho paṭhamo.</i></a></p>
</article>
</section>
</div>
</body>
</html>
