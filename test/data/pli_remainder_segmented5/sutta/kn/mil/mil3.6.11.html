<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.6.11">
<article>
<div class="hgroup">
<p class="division"><a><i>Milindapañha</i></a></p>
<p><a><i>Sativagga</i></a></p>
<h1><a><i>11. Abhijānantasatipañha</i></a></h1>
</div>
<p><a data-ref="sc1, pts-vp-pli78, ms28Mi_430, msdiv93"><i>Rājā āha—</i></a> <a><i>“bhante nāgasena, sabbā sati abhijānantī uppajjati, udāhu kaṭumikāva satī”ti?</i></a> <a><i>“Abhijānantīpi, mahārāja, kaṭumikāpi satī”ti.</i></a> <a><i>“Evañhi kho, bhante nāgasena, sabbā sati abhijānantī, natthi kaṭumikā satī”ti?</i></a> <a><i>“Yadi natthi, mahārāja, kaṭumikā sati, natthi kiñci sippikānaṃ kammāyatanehi vā sippāyatanehi vā vijjāṭṭhānehi vā karaṇīyaṃ, niratthakā ācariyā, yasmā ca kho, mahārāja, atthi kaṭumikā sati, tasmā atthi kammāyatanehi vā sippāyatanehi vā vijjāṭṭhānehi vā karaṇīyaṃ, attho ca ācariyehī”ti.</i></a></p>
<p><a data-ref="sc2, ms28Mi_431"><i>“Kallosi, bhante nāgasenā”ti.</i></a></p>
<p class="endsutta"><a data-var="Abhijānantasatipañho → satiabhijānanapañho (maku)" data-ref="sc3, ms28Mi_432"><i>Abhijānantasatipañho ekādasamo.</i></a></p>
<p class="endsection"><a data-ref="sc4, ms28Mi_433"><i>Sativaggo chaṭṭho.</i></a></p>
<p class="endsutta"><a data-ref="sc5, ms28Mi_434"><i>Imasmiṃ vagge ekādasa pañhā.</i></a></p>
</article>
</section>
</div>
</body>
</html>
