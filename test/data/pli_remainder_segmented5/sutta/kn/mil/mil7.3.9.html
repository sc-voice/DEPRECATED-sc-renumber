<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.3.9">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Samuddavagga</i></a></p>
<h1><a><i>9. Kammakāraṅgapañha</i></a></h1>
</div>
<p><a data-var="kammakārassa → kammakarassa (bj, maku, pts-vp-pli1)" data-ref="sc1, ms28Mi_1741, msdiv243"><i>“Bhante nāgasena, ‘kammakārassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, kammakāro evaṃ cintayati ‘bhatako ahaṃ imāya nāvāya kammaṃ karomi, imāyāhaṃ nāvāya vāhasā bhattavetanaṃ labhāmi, na me pamādo karaṇīyo, appamādena me ayaṃ nāvā vāhetabbā’ti;</i></a> <a><i>evameva kho, mahārāja, yoginā yogāvacarena evaṃ cintayitabbaṃ ‘imaṃ kho ahaṃ cātumahābhūtikaṃ kāyaṃ sammasanto satataṃ samitaṃ appamatto upaṭṭhitassati sato sampajāno samāhito ekaggacitto jātijarābyādhimaraṇasokaparidevadukkhadomanassupāyāsehi parimuccissāmīti appamādo me karaṇīyo’ti.</i></a> <a><i>Idaṃ, mahārāja, kammakārassa ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, therena sāriputtena dhammasenāpatinā—</i></a></p>
<blockquote class="gatha">
<p><a data-ref="sc2, pts-vp-pli380, ms28Mi_1742"><i>‘Kāyaṃ imaṃ sammasatha,</i></a><br>
<a><i>parijānātha punappunaṃ;</i></a><br>
<a><i>Kāye sabhāvaṃ disvāna,</i></a><br>
<a><i>dukkhassantaṃ karissathā’”ti.</i></a></p>
</blockquote>
<p class="endsutta"><a data-var="Kammakāraṅgapañho → kammakaraṅgapañho (bj)" data-ref="sc3, ms28Mi_1743"><i>Kammakāraṅgapañho navamo.</i></a></p>
</article>
</section>
</div>
</body>
</html>
