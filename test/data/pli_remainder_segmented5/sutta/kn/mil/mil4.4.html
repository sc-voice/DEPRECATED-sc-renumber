<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil4.4">
<article>
<div class="hgroup">
<p class="division"><a><i>Milindapañha</i></a></p>
<p><a><i>Meṇḍakapañhārambhakathā</i></a></p>
<p><a><i>Upāsakaguṇavagga</i></a></p>
<h1><a><i>4. Aṭṭhapaññāpaṭilābhakāraṇa</i></a></h1>
</div>
<p><a data-ref="sc1, ms28Mi_540, msdiv117"><i>“Bhante nāgasena, aṭṭhahi kāraṇehi buddhi pariṇamati paripākaṃ gacchati.</i></a> <a><i>Katamehi aṭṭhahi?</i></a> <a><i>Vayapariṇāmena buddhi pariṇamati paripākaṃ gacchati, yasapariṇāmena buddhi pariṇamati paripākaṃ gacchati, paripucchāya buddhi pariṇamati paripākaṃ gacchati, titthasaṃvāsena buddhi pariṇamati paripākaṃ gacchati, yoniso manasikārena buddhi pariṇamati paripākaṃ gacchati, sākacchāya buddhi pariṇamati paripākaṃ gacchati, snehūpasevanena buddhi pariṇamati paripākaṃ gacchati, patirūpadesavāsena buddhi pariṇamati paripākaṃ gacchati.</i></a> <a><i>Bhavatīha—</i></a></p>
<blockquote class="gatha">
<p><a data-ref="sc2, ms28Mi_541"><i>‘Vayena yasapucchāhi,</i></a><br>
<a><i>titthavāsena yoniso;</i></a><br>
<a><i>Sākacchā snehasaṃsevā,</i></a><br>
<a><i>patirūpavasena ca.</i></a></p>
<p><a data-ref="sc3, ms28Mi_542"><i>Etāni aṭṭha ṭhānāni,</i></a><br>
<a><i>buddhivisadakāraṇā;</i></a><br>
<a><i>Yesaṃ etāni sambhonti,</i></a><br>
<a><i>tesaṃ buddhi pabhijjatī’”ti.</i></a></p>
</blockquote>
<p class="endsutta"><a data-ref="sc4, ms28Mi_543"><i>Aṭṭha paññāpaṭilābhakāraṇāni.</i></a></p>
</article>
</section>
</div>
</body>
</html>
