<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.7.6">
<article>
<div class="hgroup">
<p class="division"><a><i>Milindapañha</i></a></p>
<p><a><i>Arūpadhammavavatthānavagga</i></a></p>
<h1><a><i>6. Bojjhaṅgapañha</i></a></h1>
</div>
<p><a data-ref="sc1, ms28Mi_475, msdiv99"><i>Rājā āha—</i></a> <a><i>“kati nu kho, bhante nāgasena, bojjhaṅgā”ti?</i></a> <a><i>“Satta kho, mahārāja, bojjhaṅgā”ti.</i></a> <a><i>“Katihi pana, bhante, bojjhaṅgehi bujjhatī”ti?</i></a> <a><i>“Ekena kho, mahārāja, bojjhaṅgena bujjhati dhammavicayasambojjhaṅgenā”ti.</i></a> <a><i>“Atha kissa nu kho, bhante, vuccanti ‘satta bojjhaṅgā’”ti?</i></a> <a><i>“Taṃ kiṃ maññasi, mahārāja, asi kosiyā pakkhitto aggahito hatthena ussahati chejjaṃ chinditun”ti.</i></a> <a><i>“Na hi, bhante”ti.</i></a> <a><i>“Evameva kho, mahārāja, dhammavicayasambojjhaṅgena vinā chahi bojjhaṅgehi na bujjhatī”ti.</i></a></p>
<p><a data-ref="sc2, ms28Mi_476"><i>“Kallosi, bhante nāgasenā”ti.</i></a></p>
<p class="endsutta"><a data-var="Bojjhaṅgapañho → sattabojjhaṅgapañho (maku)" data-ref="sc3, ms28Mi_477"><i>Bojjhaṅgapañho chaṭṭho.</i></a></p>
</article>
</section>
</div>
</body>
</html>
