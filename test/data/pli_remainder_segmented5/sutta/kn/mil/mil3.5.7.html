<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.5.7">
<article>
<div class="hgroup">
<p class="division"><a><i>Milindapañha</i></a></p>
<p><a><i>Buddhavagga</i></a></p>
<h1><a><i>7. Aññakāyasaṅkamanapañha</i></a></h1>
</div>
<p><a data-ref="sc1, pts-vp-pli72, ms28Mi_379, msdiv79"><i>Rājā āha—</i></a> <a><i>“bhante nāgasena, atthi koci satto yo imamhā kāyā aññaṃ kāyaṃ saṅkamatī”ti?</i></a> <a><i>“Na hi, mahārājā”ti.</i></a> <a><i>“Yadi, bhante nāgasena, imamhā kāyā aññaṃ kāyaṃ saṅkamanto natthi, nanu mutto bhavissati pāpakehi kammehī”ti?</i></a> <a><i>“Āma, mahārāja, yadi na paṭisandaheyya, mutto bhavissati pāpakehi kammehīti, yasmā ca kho, mahārāja, paṭisandahati, tasmā na parimutto pāpakehi kammehī”ti.</i></a></p>
<p><a data-ref="sc2, ms28Mi_380"><i>“Opammaṃ karohī”ti.</i></a> <a><i>“Yathā, mahārāja, kocideva puriso aññatarassa purisassa ambaṃ avahareyya, kiṃ so daṇḍappatto bhaveyyā”ti?</i></a> <a><i>“Āma, bhante, daṇḍappatto bhaveyyā”ti.</i></a> <a><i>“Na kho so, mahārāja, tāni ambāni avahari, yāni tena ropitāni, kasmā daṇḍappatto bhaveyyā”ti?</i></a> <a><i>“Tāni, bhante, ambāni nissāya jātāni, tasmā daṇḍappatto bhaveyyā”ti.</i></a> <a><i>“Evameva kho, mahārāja, iminā nāmarūpena kammaṃ karoti sobhanaṃ vā asobhanaṃ vā, tena kammena aññaṃ nāmarūpaṃ paṭisandahati, tasmā na parimutto pāpakehi kammehī”ti.</i></a></p>
<p><a data-ref="sc3, ms28Mi_381"><i>“Kallosi, bhante nāgasenā”ti.</i></a></p>
<p class="endsutta"><a data-var="Aññakāyasaṅkamanapañho → imamhā kāyā aññaṃ kāyaṃ saṃkamanapañho (maku)" data-ref="sc4, ms28Mi_382"><i>Aññakāyasaṅkamanapañho sattamo.</i></a></p>
</article>
</section>
</div>
</body>
</html>
