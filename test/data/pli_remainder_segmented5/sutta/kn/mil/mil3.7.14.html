<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.7.14">
<article>
<div class="hgroup">
<p class="division"><a><i>Milindapañha</i></a></p>
<p><a><i>Arūpadhammavavatthānavagga</i></a></p>
<h1><a><i>14. Sukhumapañha</i></a></h1>
</div>
<p><a data-ref="sc1, ms28Mi_501, msdiv107"><i>Rājā āha—</i></a> <a><i>“bhante nāgasena, sakkā sabbaṃ sukhumaṃ chinditun”ti?</i></a> <a><i>“Āma, mahārāja, sakkā sabbaṃ sukhumaṃ chinditun”ti.</i></a> <a><i>“Kiṃ pana, bhante, sabbaṃ sukhuman”ti?</i></a> <a><i>“Dhammo kho, mahārāja, sabbasukhumo, na kho, mahārāja, dhammā sabbe sukhumā, ‘sukhuman’ti vā ‘thūlan’ti vā dhammānametamadhivacanaṃ.</i></a> <a><i>Yaṃ kiñci chinditabbaṃ, sabbaṃ taṃ paññāya chindati, natthi dutiyaṃ paññāya chedanan”ti.</i></a></p>
<p><a data-ref="sc2, ms28Mi_502"><i>“Kallosi, bhante nāgasenā”ti.</i></a></p>
<p class="endsutta"><a data-var="Sukhumapañho → sukhumachedanapañho (maku)" data-ref="sc3, ms28Mi_503"><i>Sukhumapañho cuddasamo.</i></a></p>
</article>
</section>
</div>
</body>
</html>
