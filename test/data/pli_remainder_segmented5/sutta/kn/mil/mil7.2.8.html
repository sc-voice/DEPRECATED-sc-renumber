<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.2.8">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Gadrabhavagga</i></a></p>
<h1><a><i>8. Cāpaṅgapañha</i></a></h1>
</div>
<p><a data-var="namito → mito (bj, maku, pts-vp-pli1, mr)" data-ref="sc1, ms28Mi_1693, msdiv232"><i>“Bhante nāgasena, ‘cāpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, cāpo sutacchito namito yāvaggamūlaṃ samakameva anunamati nappaṭitthambhati;</i></a> <a><i>evameva kho, mahārāja, yoginā yogāvacarena theranavamajjhimasamakesu anunamitabbaṃ nappaṭipharitabbaṃ.</i></a> <a><i>Idaṃ, mahārāja, cāpassa ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, bhagavatā devātidevena vidhura (puṇṇaka) jātake—</i></a></p>
<blockquote class="gatha">
<p><a data-ref="sc2, ms28Mi_1694"><i>‘Cāpovūnudaro dhīro,</i></a><br>
<a data-var="vaṃso vāpi pakampaye → vaṃsova anulomayaṃ (bj); vaṃsova anulomayaṃ (maku, pts-vp-pli1, mr)"><i>vaṃso vāpi pakampaye;</i></a><br>
<a><i>Paṭilomaṃ na vatteyya,</i></a><br>
<a><i>sa rājavasatiṃ vase’”ti.</i></a></p>
</blockquote>
<p class="endsutta"><a data-ref="sc3, ms28Mi_1695"><i>Cāpaṅgapañho aṭṭhamo.</i></a></p>
</article>
</section>
</div>
</body>
</html>
