<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil7.5.1">
<article>
<div class="hgroup">
<p class="division"><a><i>Milindapañha</i></a></p>
<p><a><i>Opammakathāpañha</i></a></p>
<p><a><i>Upacikāvagga</i></a></p>
<h1><a><i>1. Upacikaṅgapañha</i></a></h1>
</div>
<p><a data-ref="sc1, pts-vp-pli393, ms28Mi_1836, msdiv255"><i>“Bhante nāgasena, ‘upacikāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?</i></a> <a><i>“Yathā, mahārāja, upacikā upari chadanaṃ katvā attānaṃ pidahitvā gocarāya carati;</i></a> <a><i>evameva kho, mahārāja, yoginā yogāvacarena sīlasaṃvarachadanaṃ katvā mānasaṃ pidahitvā piṇḍāya caritabbaṃ, sīlasaṃvarachadanena kho, mahārāja, yogī yogāvacaro sabbabhayasamatikkanto hoti.</i></a> <a><i>Idaṃ, mahārāja, upacikāya ekaṃ aṅgaṃ gahetabbaṃ.</i></a> <a><i>Bhāsitampetaṃ, mahārāja, therena upasenena vaṅgantaputtena—</i></a></p>
<blockquote class="gatha">
<p><a data-ref="sc2, ms28Mi_1837"><i>‘Sīlasaṃvarachadanaṃ,</i></a><br>
<a><i>yogī katvāna mānasaṃ;</i></a><br>
<a><i>Anupalitto lokena,</i></a><br>
<a><i>bhayā ca parimuccatī’”ti.</i></a></p>
</blockquote>
<p class="endsutta"><a data-ref="sc3, ms28Mi_1838"><i>Upacikaṅgapañho paṭhamo.</i></a></p>
</article>
</section>
</div>
</body>
</html>
