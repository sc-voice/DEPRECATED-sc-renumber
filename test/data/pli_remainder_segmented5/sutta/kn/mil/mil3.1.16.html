<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="mil3.1.16">
<article>
<div class="hgroup">
<p class="division"><a><i>Milindapañha</i></a></p>
<p><a><i>Mahāvagga</i></a></p>
<h1><a><i>16. Nānādhammānaṃekakiccaabhinipphādanapañha</i></a></h1>
</div>
<p><a data-ref="sc1, ms28Mi_172, msdiv39"><i>Rājā āha—</i></a> <a><i>“bhante nāgasena, ime dhammā nānā santā ekaṃ atthaṃ abhinipphādentī”ti?</i></a> <a><i>“Āma, mahārāja, ime dhammā nānā santā ekaṃ atthaṃ abhinipphādenti, kilese hanantī”ti.</i></a></p>
<p><a data-ref="sc2, ms28Mi_173"><i>“Kathaṃ, bhante, ime dhammā nānā santā ekaṃ atthaṃ abhinipphādenti, kilese hananti?</i></a> <a><i>Opammaṃ karohī”ti.</i></a> <a><i>“Yathā, mahārāja, senā nānā santā hatthī ca assā ca rathā ca pattī ca ekaṃ atthaṃ abhinipphādenti, saṅgāme parasenaṃ abhivijinanti;</i></a> <a><i>evameva kho, mahārāja, ime dhammā nānā santā ekaṃ atthaṃ abhinipphādenti, kilese hanantī”ti.</i></a></p>
<p><a data-ref="sc3, ms28Mi_174"><i>“Kallosi, bhante nāgasenā”ti.</i></a></p>
<p class="endsutta"><a data-var="ekakiccaabhinipphādanapañho → nānāekakiccakaraṇapañho (maku)" data-ref="sc4, ms28Mi_175"><i>Nānādhammānaṃ ekakiccaabhinipphādanapañho soḷasamo.</i></a></p>
<p class="endsection"><a data-ref="sc5, ms28Mi_176"><i>Mahāvaggo paṭhamo.</i></a></p>
<p class="endsutta"><a data-ref="sc6, ms28Mi_177"><i>Imasmiṃ vagge soḷasa pañhā.</i></a></p>
</article>
</section>
</div>
</body>
</html>
