<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja478">
<article>
<div class="hgroup">
<p class="division"><a><i>Jātaka</i></a></p>
<p><a><i>Terasakanipāta</i></a></p>
<p><a><i>Ambavagga</i></a></p>
<h1><a><i>5. Dūtajātaka</i></a></h1>
</div>
<blockquote class="gatha">
<p><a data-var="brahme → dūte brāhmaṇa (mr)" data-ref="sc1, pts-vp-pli4.225, ms22J_2441, msdiv54"><i>“Dūte te brahme pāhesiṃ,</i></a><br>
<a><i>Gaṅgātīrasmi jhāyato;</i></a><br>
<a><i>Tesaṃ puṭṭho na byākāsi,</i></a><br>
<a data-var="guyhamataṃ → guyhaṃ mataṃ (bj); tuyhaṃ mataṃ (sya1ed, sya2ed, mr)"><i>Dukkhaṃ guyhamataṃ nu te”.</i></a></p>
<p><a data-ref="sc2, ms22J_2442, msdiv55"><i>“Sace te dukkhamuppajje,</i></a><br>
<a><i>kāsīnaṃ raṭṭhavaḍḍhana;</i></a><br>
<a><i>Mā kho naṃ tassa akkhāhi,</i></a><br>
<a><i>yo taṃ dukkhā na mocaye.</i></a></p>
<p><a data-var="tassa → yo ca tathā (pts-vp-pli1)" data-ref="sc3, ms22J_2443, msdiv56"><i>Yo tassa dukkhajātassa,</i></a><br>
<a data-var="ekaṅgamapi bhāgaso → ekantaṃ api bhāsato (bj, pts-vp-pli1)"><i>ekaṅgamapi bhāgaso;</i></a><br>
<a><i>Vippamoceyya dhammena,</i></a><br>
<a data-var="pavedaya → pavedaye (bj)"><i>kāmaṃ tassa pavedaya.</i></a></p>
<p><a data-ref="sc4, ms22J_2444, msdiv57"><i>Suvijānaṃ siṅgālānaṃ,</i></a><br>
<a><i>sakuṇānañca vassitaṃ;</i></a><br>
<a><i>Manussavassitaṃ rāja,</i></a><br>
<a><i>dubbijānataraṃ tato.</i></a></p>
<p><a data-ref="sc5, pts-vp-pli4.226, ms22J_2445, msdiv58"><i>Api ce maññatī poso,</i></a><br>
<a><i>ñāti mitto sakhāti vā;</i></a><br>
<a><i>Yo pubbe sumano hutvā,</i></a><br>
<a><i>pacchā sampajjate diso.</i></a></p>
<p><a data-ref="sc6, ms22J_2446, msdiv59"><i>Yo attano dukkhamanānupuṭṭho,</i></a><br>
<a><i>Pavedaye jantu akālarūpe;</i></a><br>
<a data-var="bhavantimittā → bhavanta'mittā (bj, pts-vp-pli1)"><i>Ānandino tassa bhavantimittā,</i></a><br>
<a><i>Hitesino tassa dukhī bhavanti.</i></a></p>
<p><a data-ref="sc7, ms22J_2447, msdiv60"><i>Kālañca ñatvāna tathāvidhassa,</i></a><br>
<a><i>Medhāvīnaṃ ekamanaṃ viditvā;</i></a><br>
<a data-var="tibbāni → tippāni (bj, sya1ed, sya2ed, pts-vp-pli1)"><i>Akkheyya tibbāni parassa dhīro,</i></a><br>
<a><i>Saṇhaṃ giraṃ atthavatiṃ pamuñce.</i></a></p>
<p><a data-ref="sc8, ms22J_2448, msdiv61"><i>Sace ca jaññā avisayhamattano,</i></a><br>
<a data-var="Na te hi mayhaṃ → nāyaṃ nīti mayha (bj, pts-vp-pli1)"><i>Na te hi mayhaṃ sukhāgamāya;</i></a><br>
<a><i>Ekova tibbāni saheyya dhīro,</i></a><br>
<a><i>Saccaṃ hirottappamapekkhamāno.</i></a></p>
<p><a data-ref="sc9, pts-vp-pli4.227, ms22J_2449, msdiv62"><i>Ahaṃ raṭṭhe vicaranto,</i></a><br>
<a><i>nigame rājadhāniyo;</i></a><br>
<a><i>Bhikkhamāno mahārāja,</i></a><br>
<a><i>ācariyassa dhanatthiko.</i></a></p>
<p><a data-ref="sc10, ms22J_2450, msdiv63"><i>Gahapatī rājapurise,</i></a><br>
<a><i>mahāsāle ca brāhmaṇe;</i></a><br>
<a><i>Alatthaṃ satta nikkhāni,</i></a><br>
<a><i>suvaṇṇassa janādhipa;</i></a><br>
<a><i>Te me naṭṭhā mahārāja,</i></a><br>
<a><i>tasmā socāmahaṃ bhusaṃ.</i></a></p>
<p><a data-ref="sc11, ms22J_2451, msdiv64"><i>Purisā te mahārāja,</i></a><br>
<a><i>manasānuvicintitā;</i></a><br>
<a><i>Nālaṃ dukkhā pamocetuṃ,</i></a><br>
<a><i>tasmā tesaṃ na byāhariṃ.</i></a></p>
<p><a data-ref="sc12, ms22J_2452, msdiv65"><i>Tvañca kho me mahārāja,</i></a><br>
<a><i>manasānuvicintito;</i></a><br>
<a><i>Alaṃ dukkhā pamocetuṃ,</i></a><br>
<a><i>tasmā tuyhaṃ pavedayiṃ”.</i></a></p>
<p><a data-ref="sc13, ms22J_2453, msdiv66"><i>“Tassādāsi pasannatto,</i></a><br>
<a><i>kāsīnaṃ raṭṭhavaḍḍhano;</i></a><br>
<a><i>Jātarūpamaye nikkhe,</i></a><br>
<a><i>suvaṇṇassa catuddasā”ti.</i></a></p>
</blockquote>
<p class="endsutta"><a data-ref="sc14, ms22J_2454"><i>Dūtajātakaṃ pañcamaṃ.</i></a></p>
</article>
</section>
</div>
</body>
</html>
