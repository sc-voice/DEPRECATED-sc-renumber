<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja330">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>10. Sīlavīmaṃsajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.100, ms22J_1032, msdiv117"><i>“Sīlaṃ kireva kalyāṇaṃ,</i></a><br>
<a><i>sīlaṃ loke anuttaraṃ;</i></a><br>
<a><i>Passa ghoraviso nāgo,</i></a><br>
<a><i>sīlavāti na haññati”.</i></a></p>
<p><a data-ref="sc2, ms22J_1033, msdiv118"><i>“Yāvadevassahū kiñci,</i></a><br>
<a><i>tāvadeva akhādisuṃ;</i></a><br>
<a><i>Saṅgamma kulalā loke,</i></a><br>
<a><i>na hiṃsanti akiñcanaṃ.</i></a></p>
<p><a data-ref="sc3, ms22J_1034, msdiv119"><i>Sukhaṃ nirāsā supati,</i></a><br>
<a><i>āsā phalavatī sukhā;</i></a><br>
<a><i>Āsaṃ nirāsaṃ katvāna,</i></a><br>
<a><i>sukhaṃ supati piṅgalā.</i></a></p>
<p><a data-ref="sc4, ms22J_1035, msdiv120"><i>Na samādhiparo atthi,</i></a><br>
<a><i>asmiṃ loke paramhi ca;</i></a><br>
<a><i>Na paraṃ nāpi attānaṃ,</i></a><br>
<a><i>vihiṃsati samāhito”ti.</i></a></p>
</blockquote>
<p class="endsutta"><a data-ref="sc5, ms22J_1036"><i>Sīlavīmaṃsajātakaṃ dasamaṃ.</i></a></p>
<p class="endvagga"><a><i>Kuṭidūsakavaggo tatiyo.</i></a></p>
<p class="uddana-intro"><a data-ref="sc6, ms22J_1037"><i>Tassuddānaṃ</i></a></p>
<blockquote class="uddanagatha">
<p><a data-ref="sc7, ms22J_1038"><i>Samanussa saduddubha yācanako,</i></a><br>
<a><i>Atha meṇḍavaruttama godhavaro;</i></a><br>
<a><i>Atha kāyasakepuka bhotīvaro,</i></a><br>
<a><i>Atha rādhasusīlavarena dasāti.</i></a></p>
</blockquote>
</article>
</section>
</div>
</body>
</html>
