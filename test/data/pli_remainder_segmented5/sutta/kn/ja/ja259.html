<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja259">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Saṅkappavagga</i></a></p>
<h1><a><i>9. Tirīṭavacchajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.316, ms22J_702, msdiv25"><i>“Nayimassa vijjāmayamatthi kiñci,</i></a><br>
<a><i>Na bandhavo no pana te sahāyo;</i></a><br>
<a data-var="tirīṭavaccho → tirīṭivaccho (sya1ed, sya2ed, mr)"><i>Atha kena vaṇṇena tirīṭavaccho,</i></a><br>
<a><i>Tedaṇḍiko bhuñjati aggapiṇḍaṃ”.</i></a></p>
<p><a data-var="Āpāsu → āvāsu (mr)" data-ref="sc2, pts-vp-pli2.317, ms22J_703, msdiv26"><i>“Āpāsu me yuddhaparājitassa,</i></a><br>
<a><i>Ekassa katvā vivanasmi ghore;</i></a><br>
<a><i>Pasārayī kicchagatassa pāṇiṃ,</i></a><br>
<a><i>Tenūdatāriṃ dukhasampareto.</i></a></p>
<p><a data-ref="sc3, ms22J_704, msdiv27"><i>Etassa kiccena idhānupatto,</i></a><br>
<a><i>Vesāyino visayā jīvaloke;</i></a><br>
<a><i>Lābhāraho tāta tirīṭavaccho,</i></a><br>
<a data-var="yajathañca → yajatañca (bj, pts-vp-pli1); yajitañca (sya1ed, sya2ed)"><i>Dethassa bhogaṃ yajathañca yaññan”ti.</i></a></p>
</blockquote>
<p class="endsutta"><a data-var="Tirīṭavacchajātakaṃ → tiritivacchajātakaṃ (sya1ed, sya2ed)" data-ref="sc4, ms22J_705"><i>Tirīṭavacchajātakaṃ navamaṃ.</i></a></p>
</article>
</section>
</div>
</body>
</html>
