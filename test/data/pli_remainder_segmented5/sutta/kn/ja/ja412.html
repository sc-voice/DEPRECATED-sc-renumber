<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja412">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>7. Koṭasimbalijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.398, ms22J_1623, msdiv121"><i>“Ahaṃ dasasataṃbyāmaṃ,</i></a><br>
<a><i>uragamādāya āgato;</i></a><br>
<a><i>Tañca mañca mahākāyaṃ,</i></a><br>
<a data-var="nappavedhasi → na pavedhayi (mr)"><i>dhārayaṃ nappavedhasi.</i></a></p>
<p><a data-ref="sc2, ms22J_1624, msdiv122"><i>Athimaṃ khuddakaṃ pakkhiṃ,</i></a><br>
<a><i>Appamaṃsataraṃ mayā;</i></a><br>
<a data-var="byathasi → vyādhase (bj); vyadhase (pts-vp-pli1); byādhasi (mr) | bhītā → bhīto (bj, sya1ed, sya2ed, pts-vp-pli1)"><i>Dhārayaṃ byathasi bhītā,</i></a><br>
<a data-var="koṭasimbali → koṭisimbali (bj, pts-vp-pli1)"><i>Kamatthaṃ koṭasimbali”.</i></a></p>
<p><a data-ref="sc3, ms22J_1625, msdiv123"><i>“Maṃsabhakkho tuvaṃ rāja,</i></a><br>
<a><i>phalabhakkho ayaṃ dijo;</i></a><br>
<a><i>Ayaṃ nigrodhabījāni,</i></a><br>
<a><i>pilakkhudumbarāni ca;</i></a><br>
<a><i>Assatthāni ca bhakkhitvā,</i></a><br>
<a><i>khandhe me ohadissati.</i></a></p>
<p><a data-ref="sc4, ms22J_1626, msdiv124"><i>Te rukkhā saṃvirūhanti,</i></a><br>
<a><i>mama passe nivātajā;</i></a><br>
<a><i>Te maṃ pariyonandhissanti,</i></a><br>
<a><i>arukkhaṃ maṃ karissare.</i></a></p>
<p><a data-ref="sc5, pts-vp-pli3.399, ms22J_1627, msdiv125"><i>Santi aññepi rukkhā se,</i></a><br>
<a><i>mūlino khandhino dumā;</i></a><br>
<a><i>Iminā sakuṇajātena,</i></a><br>
<a><i>bījamāharitā hatā.</i></a></p>
<p><a data-var="Ajjhārūhābhivaḍḍhanti → ajjhārūḷhābhivaḍḍhanti (bj, pts-vp-pli1); ajjhārūhā hi vaḍḍhanti (sya1ed, sya2ed)" data-ref="sc6, ms22J_1628, msdiv126"><i>Ajjhārūhābhivaḍḍhanti,</i></a><br>
<a><i>brahantampi vanappatiṃ;</i></a><br>
<a><i>Tasmā rāja pavedhāmi,</i></a><br>
<a><i>sampassaṃnāgataṃ bhayaṃ”.</i></a></p>
<p><a data-ref="sc7, ms22J_1629, msdiv127"><i>“Saṅkeyya saṅkitabbāni,</i></a><br>
<a><i>rakkheyyānāgataṃ bhayaṃ;</i></a><br>
<a><i>Anāgatabhayā dhīro,</i></a><br>
<a><i>ubho loke avekkhatī”ti.</i></a></p>
</blockquote>
<p class="endsutta"><a data-ref="sc8, ms22J_1630"><i>Koṭasimbalijātakaṃ sattamaṃ.</i></a></p>
</article>
</section>
</div>
</body>
</html>
