<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja427">
<article>
<div class="hgroup">
<p class="division"><a><i>Jātaka</i></a></p>
<p><a><i>Navakanipāta</i></a></p>
<p><a><i>Gijjhavagga</i></a></p>
<h1><a><i>1. Gijjhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.484, ms22J_1781, msdiv1"><i>“Parisaṅkupatho nāma,</i></a><br>
<a><i>gijjhapantho sanantano;</i></a><br>
<a><i>Tatrāsi mātāpitaro,</i></a><br>
<a><i>gijjho posesi jiṇṇake;</i></a><br>
<a><i>Tesaṃ ajagaramedaṃ,</i></a><br>
<a data-var="bahuttaso → bahūtaso (bj, pts-vp-pli1); pahuttato (si); bahutaso (sya1ed, sya2ed); bahudhaso (mr)"><i>accahāsi bahuttaso.</i></a></p>
<p><a data-ref="sc2, ms22J_1782, msdiv2"><i>Pitā ca puttaṃ avaca,</i></a><br>
<a><i>Jānaṃ uccaṃ papātinaṃ;</i></a><br>
<a data-var="thāmasampannaṃ → pakkhasampannaṃ (bj, sya1ed, sya2ed, pts-vp-pli1)"><i>Supattaṃ thāmasampannaṃ,</i></a><br>
<a><i>Tejassiṃ dūragāminaṃ.</i></a></p>
<p><a data-ref="sc3, ms22J_1783, msdiv3"><i>Pariplavantaṃ pathaviṃ,</i></a><br>
<a><i>yadā tāta vijānahi;</i></a><br>
<a><i>Sāgarena parikkhittaṃ,</i></a><br>
<a><i>cakkaṃva parimaṇḍalaṃ;</i></a><br>
<a><i>Tato tāta nivattassu,</i></a><br>
<a><i>māssu etto paraṃ gami.</i></a></p>
<p><a data-var="Udapattosi → uddhaṃ pattosi (bj)" data-ref="sc4, ms22J_1784, msdiv4"><i>Udapattosi vegena,</i></a><br>
<a><i>balī pakkhī dijuttamo;</i></a><br>
<a><i>Olokayanto vakkaṅgo,</i></a><br>
<a><i>pabbatāni vanāni ca.</i></a></p>
<p><a data-ref="sc5, ms22J_1785, msdiv5"><i>Addassa pathaviṃ gijjho,</i></a><br>
<a data-var="yathāsāsi → yathāssāsi (sya1ed, sya2ed aṭṭhakathāyaṃ pāṭhantaraṃ); yathāsāsī (pts-vp-pli1)"><i>yathāsāsi pitussutaṃ;</i></a><br>
<a><i>Sāgarena parikkhittaṃ,</i></a><br>
<a><i>cakkaṃva parimaṇḍalaṃ.</i></a></p>
<p><a data-ref="sc6, ms22J_1786, msdiv6"><i>Tañca so samatikkamma,</i></a><br>
<a data-var="paramevaccavattatha → parameva pavattatha (bj, sya1ed, sya2ed)"><i>paramevaccavattatha;</i></a><br>
<a><i>Tañca vātasikhā tikkhā,</i></a><br>
<a><i>accahāsi baliṃ dijaṃ.</i></a></p>
<p><a data-ref="sc7, ms22J_1787, msdiv7"><i>Nāsakkhātigato poso,</i></a><br>
<a><i>punadeva nivattituṃ;</i></a><br>
<a><i>Dijo byasanamāpādi,</i></a><br>
<a data-var="verambhānaṃ → verambānaṃ (bj, pts-vp-pli1); verabbhānaṃ (sya1ed, sya2ed)"><i>verambhānaṃ vasaṃ gato.</i></a></p>
<p><a data-ref="sc8, pts-vp-pli3.485, ms22J_1788, msdiv8"><i>Tassa puttā ca dārā ca,</i></a><br>
<a><i>ye caññe anujīvino;</i></a><br>
<a><i>Sabbe byasanamāpāduṃ,</i></a><br>
<a><i>anovādakare dije.</i></a></p>
<p><a data-ref="sc9, ms22J_1789, msdiv9"><i>Evampi idha vuḍḍhānaṃ,</i></a><br>
<a><i>yo vākyaṃ nāvabujjhati;</i></a><br>
<a><i>Atisīmacaro ditto,</i></a><br>
<a><i>gijjhovātītasāsano;</i></a><br>
<a><i>Sa ve byasanaṃ pappoti,</i></a><br>
<a><i>akatvā vuḍḍhasāsanan”ti.</i></a></p>
</blockquote>
<p class="endsutta"><a data-ref="sc10, ms22J_1790"><i>Gijjhajātakaṃ paṭhamaṃ.</i></a></p>
</article>
</section>
</div>
</body>
</html>
