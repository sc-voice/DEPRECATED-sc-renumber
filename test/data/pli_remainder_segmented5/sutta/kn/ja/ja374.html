<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja374">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Aḍḍhavagga</i></a></p>
<h1><a><i>4. Cūḷadhanuggahajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.221, ms22J_1298, msdiv128"><i>“Sabbaṃ bhaṇḍaṃ samādāya,</i></a><br>
<a><i>pāraṃ tiṇṇosi brāhmaṇa;</i></a><br>
<a><i>Paccāgaccha lahuṃ khippaṃ,</i></a><br>
<a data-var="dānito → dāni bho (sya1ed, sya2ed)"><i>mampi tārehi dānito”.</i></a></p>
<p><a data-ref="sc2, ms22J_1299, msdiv129"><i>“Asanthutaṃ maṃ cirasanthutena,</i></a><br>
<a><i>Nimīni bhotī addhuvaṃ dhuvena;</i></a><br>
<a><i>Mayāpi bhotī nimineyya aññaṃ,</i></a><br>
<a><i>Ito ahaṃ dūrataraṃ gamissaṃ”.</i></a></p>
<p><a data-var="eḷagalāgumbe → eḷagaṇigumbe (sya1ed, sya2ed); eḷagaṇagumbe (mr)" data-ref="sc3, ms22J_1300, msdiv130"><i>“Kāyaṃ eḷagalāgumbe,</i></a><br>
<a><i>karoti ahuhāsiyaṃ;</i></a><br>
<a data-var="Nayīdha naccagītaṃ vā → nayidha naccaṃ vā gītaṃ vā (bj, sya1ed, sya2ed, pts-vp-pli1)"><i>Nayīdha naccagītaṃ vā,</i></a><br>
<a><i>tāḷaṃ vā susamāhitaṃ;</i></a><br>
<a data-var="Anamhikāle → anamhakāle (pts-vp-pli1) | susoṇi → sussoṇi (bj, sya1ed, sya2ed, pts-vp-pli1)"><i>Anamhikāle susoṇi,</i></a><br>
<a data-var="sobhane → sobhaṇe (pts-vp-pli1, mr)"><i>kiṃ nu jagghasi sobhane”.</i></a></p>
<p><a data-ref="sc4, ms22J_1301, msdiv131"><i>“Siṅgāla bāla dummedha,</i></a><br>
<a><i>appapaññosi jambuka;</i></a><br>
<a><i>Jīno macchañca pesiñca,</i></a><br>
<a><i>kapaṇo viya jhāyasi”.</i></a></p>
<p><a data-ref="sc5, ms22J_1302, msdiv132"><i>“Sudassaṃ vajjamaññesaṃ,</i></a><br>
<a><i>attano pana duddasaṃ;</i></a><br>
<a><i>Jīnā patiñca jārañca,</i></a><br>
<a data-var="maññe tvaññeva → mampi tvaññeva (bj, sya1ed, sya2ed); tvampi maññeva (pts-vp-pli1)"><i>maññe tvaññeva jhāyasi”.</i></a></p>
<p><a data-ref="sc6, pts-vp-pli3.224, ms22J_1303, msdiv133"><i>“Evametaṃ migarāja,</i></a><br>
<a><i>yathā bhāsasi jambuka;</i></a><br>
<a><i>Sā nūnāhaṃ ito gantvā,</i></a><br>
<a><i>bhattu hessaṃ vasānugā”.</i></a></p>
<p><a data-ref="sc7, ms22J_1304, msdiv134"><i>“Yo hare mattikaṃ thālaṃ,</i></a><br>
<a><i>kaṃsathālampi so hare;</i></a><br>
<a data-var="Katañceva → kataṃyeva (bj, sya1ed, sya2ed, pts-vp-pli1)"><i>Katañceva tayā pāpaṃ,</i></a><br>
<a><i>punapevaṃ karissasī”ti.</i></a></p>
</blockquote>
<p class="endsutta"><a data-var="Cūḷadhanuggahajātakaṃ → culladhanuggahajātakaṃ (bj, sya1ed, sya2ed, pts-vp-pli1)" data-ref="sc8, ms22J_1305"><i>Cūḷadhanuggahajātakaṃ catutthaṃ.</i></a></p>
</article>
</section>
</div>
</body>
</html>
