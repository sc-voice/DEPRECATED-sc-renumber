<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja390">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>5. Mayhakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.301, ms22J_1436, msdiv103"><i>“Sakuṇo mayhako nāma,</i></a><br>
<a><i>girisānudarīcaro;</i></a><br>
<a><i>Pakkaṃ pipphalimāruyha,</i></a><br>
<a><i>mayhaṃ mayhanti kandati.</i></a></p>
<p><a data-ref="sc2, ms22J_1437, msdiv104"><i>Tassevaṃ vilapantassa,</i></a><br>
<a><i>dijasaṅghā samāgatā;</i></a><br>
<a><i>Bhutvāna pipphaliṃ yanti,</i></a><br>
<a><i>vilapatveva so dijo.</i></a></p>
<p><a data-ref="sc3, ms22J_1438, msdiv105"><i>Evameva idhekacco,</i></a><br>
<a><i>saṅgharitvā bahuṃ dhanaṃ;</i></a><br>
<a><i>Nevattano na ñātīnaṃ,</i></a><br>
<a><i>yathodhiṃ paṭipajjati.</i></a></p>
<p><a data-ref="sc4, ms22J_1439, msdiv106"><i>Na so acchādanaṃ bhattaṃ,</i></a><br>
<a><i>na mālaṃ na vilepanaṃ;</i></a><br>
<a data-var="Anubhoti → nānubhoti (sya1ed, sya2ed, mr)"><i>Anubhoti sakiṃ kiñci,</i></a><br>
<a><i>na saṅgaṇhāti ñātake.</i></a></p>
<p><a data-ref="sc5, ms22J_1440, msdiv107"><i>Tassevaṃ vilapantassa,</i></a><br>
<a><i>mayhaṃ mayhanti rakkhato;</i></a><br>
<a><i>Rājāno atha vā corā,</i></a><br>
<a data-var="va → ye ca (sya1ed, sya2ed, mr)"><i>dāyādā ye va appiyā;</i></a><br>
<a><i>Dhanamādāya gacchanti,</i></a><br>
<a><i>vilapatveva so naro.</i></a></p>
<p><a data-var="Dhīro → dhīro ca (bj)" data-ref="sc6, ms22J_1441, msdiv108"><i>Dhīro bhoge adhigamma,</i></a><br>
<a><i>saṅgaṇhāti ca ñātake;</i></a><br>
<a><i>Tena so kittiṃ pappoti,</i></a><br>
<a data-var="sagge pamodatī”ti → sagge ca modatīti (bj, pts-vp-pli1)"><i>pecca sagge pamodatī”ti.</i></a></p>
</blockquote>
<p class="endsutta"><a data-var="Mayhakajātakaṃ → mayhakasakuṇajātakaṃ (sya1ed, sya2ed)" data-ref="sc7, ms22J_1442"><i>Mayhakajātakaṃ pañcamaṃ.</i></a></p>
</article>
</section>
</div>
</body>
</html>
