<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja486">
<article>
<div class="hgroup">
<p class="division"><a><i>Jātaka</i></a></p>
<p><a><i>Pakiṇṇakanipāta</i></a></p>
<p><a><i>Sālikedāravagga</i></a></p>
<h1><a><i>3. Mahāukkusajātaka</i></a></h1>
</div>
<blockquote class="gatha">
<p><a data-var="cilācā → milācā (bj, sya1ed, sya2ed, pts-vp-pli1) | dīpe → dīpe (mr)" data-ref="sc1, pts-vp-pli4.291, ms22J_2593, msdiv44"><i>“Ukkā cilācā bandhanti dīpe,</i></a><br>
<a><i>Pajā mamaṃ khādituṃ patthayanti;</i></a><br>
<a><i>Mittaṃ sahāyañca vadehi senaka,</i></a><br>
<a><i>Ācikkha ñātibyasanaṃ dijānaṃ”.</i></a></p>
<p><a data-var="pakkhima → pakkhi (bj, pts-vp-pli1); pakkhi ca (sya1ed, sya2ed)" data-ref="sc2, ms22J_2594, msdiv45"><i>“Dijo dijānaṃ pavarosi pakkhima,</i></a><br>
<a data-var="upema → upemi (bj, sya1ed, sya2ed, pts-vp-pli1)"><i>Ukkusarāja saraṇaṃ taṃ upema;</i></a><br>
<a><i>Pajā mamaṃ khādituṃ patthayanti,</i></a><br>
<a data-var="cilācā → milācā (bj, sya1ed, sya2ed, pts-vp-pli1)"><i>Luddā cilācā bhava me sukhāya”.</i></a></p>
<p><a data-ref="sc3, ms22J_2595, msdiv46"><i>“Mittaṃ sahāyañca karonti paṇḍitā,</i></a><br>
<a data-var="sukhamesamānā → … māsayānā (pts-vp-pli1)"><i>Kāle akāle sukhamesamānā;</i></a><br>
<a><i>Karomi te senaka etamatthaṃ,</i></a><br>
<a><i>Ariyo hi ariyassa karoti kiccaṃ”.</i></a></p>
<p><a data-ref="sc4, pts-vp-pli4.292, ms22J_2596, msdiv47"><i>“Yaṃ hoti kiccaṃ anukampakena,</i></a><br>
<a data-var="tayīdaṃ → tavayidaṃ (bj, pts-vp-pli1); tayidaṃ (sya1ed, sya2ed)"><i>Ariyassa ariyena kataṃ tayīdaṃ;</i></a><br>
<a data-var="adayhi → aḍayha (bj, pts-vp-pli1); aḍayhi (sya1ed, sya2ed)"><i>Attānurakkhī bhava mā adayhi,</i></a><br>
<a><i>Lacchāma putte tayi jīvamāne”.</i></a></p>
<p><a data-var="Taveva → tameva (sya1ed, sya2ed, mr)" data-ref="sc5, ms22J_2597, msdiv48"><i>“Taveva rakkhāvaraṇaṃ karonto,</i></a><br>
<a><i>Sarīrabhedāpi na santasāmi;</i></a><br>
<a data-var="heke → hete (sya1ed, sya2ed, pts-vp-pli1, mr)"><i>Karonti heke sakhīnaṃ sakhāro,</i></a><br>
<a data-var="cajantā → cajanti (bj, pts-vp-pli1) | satamesa → satānesa (pts-vp-pli1)"><i>Pāṇaṃ cajantā satamesa dhammo”.</i></a></p>
<p><a data-var="kammamakāsi → … makā (bj, pts-vp-pli1)" data-ref="sc6, pts-vp-pli4.293, ms22J_2598, msdiv49"><i>“Sudukkaraṃ kammamakāsi,</i></a><br>
<a><i>aṇḍajāyaṃ vihaṅgamo;</i></a><br>
<a><i>Atthāya kuraro putte,</i></a><br>
<a><i>aḍḍharatte anāgate”.</i></a></p>
<p><a data-var="heke → eke (bj, pts-vp-pli1)" data-ref="sc7, ms22J_2599, msdiv50"><i>“Cutāpi heke khalitā sakammunā,</i></a><br>
<a><i>Mittānukampāya patiṭṭhahanti;</i></a><br>
<a><i>Puttā mamaṭṭā gatimāgatosmi,</i></a><br>
<a data-var="caretho → caretha (bj, sya1ed, sya2ed, pts-vp-pli1) | vāricara → vārichanna (bj, pts-vp-pli1)"><i>Atthaṃ caretho mama vāricara”.</i></a></p>
<p><a data-ref="sc8, ms22J_2600, msdiv51"><i>“Dhanena dhaññena ca attanā ca,</i></a><br>
<a><i>Mittaṃ sahāyañca karonti paṇḍitā;</i></a><br>
<a><i>Karomi te senaka etamatthaṃ,</i></a><br>
<a><i>Ariyo hi ariyassa karoti kiccaṃ”.</i></a></p>
<p><a data-ref="sc9, pts-vp-pli4.294, ms22J_2601, msdiv52"><i>“Appossukko tāta tuvaṃ nisīda,</i></a><br>
<a><i>Putto pitu carati atthacariyaṃ;</i></a><br>
<a><i>Ahaṃ carissāmi tavetamatthaṃ,</i></a><br>
<a><i>Senassa putte paritāyamāno”.</i></a></p>
<p><a data-ref="sc10, ms22J_2602, msdiv53"><i>“Addhā hi tāta satamesa dhammo,</i></a><br>
<a data-var="pitu yaṃ care → pitu yañcaretha (bj, pts-vp-pli1); pitu care (sya1ed, sya2ed); pitunaṃ care (mr)"><i>Putto pitu yaṃ care atthacariyaṃ;</i></a><br>
<a><i>Appeva maṃ disvāna pavaḍḍhakāyaṃ,</i></a><br>
<a><i>Senassa puttā na viheṭhayeyyuṃ”.</i></a></p>
<p><a data-var="migavīraseṭṭha → migaviriyaseṭṭha (bj); mīgaviriyaseṭtha (pts-vp-pli1)" data-ref="sc11, pts-vp-pli4.295, ms22J_2603, msdiv54"><i>“Pasū manussā migavīraseṭṭha,</i></a><br>
<a data-var="Bhayaṭṭitā → bhayadditā (bj, pts-vp-pli1)"><i>Bhayaṭṭitā seṭṭhamupabbajanti;</i></a><br>
<a><i>Puttā mamaṭṭā gatimāgatosmi,</i></a><br>
<a><i>Tvaṃ nosi rājā bhava me sukhāya”.</i></a></p>
<p><a data-ref="sc12, ms22J_2604, msdiv55"><i>“Karomi te senaka etamatthaṃ,</i></a><br>
<a><i>Āyāmi te taṃ disataṃ vadhāya;</i></a><br>
<a><i>Kathañhi viññū pahu sampajāno,</i></a><br>
<a><i>Na vāyame attajanassa guttiyā”.</i></a></p>
<p><a data-var="suhadayañca → suhaddayañca (bj); sakhāgharañca (pts-vp-pli1)" data-ref="sc13, pts-vp-pli4.296, ms22J_2605, msdiv56"><i>“Mittañca kayirātha suhadayañca,</i></a><br>
<a><i>Ayirañca kayirātha sukhāgamāya;</i></a><br>
<a data-var="Nivatthakocova → … kojova (bj, sya1ed, sya2ed, pts-vp-pli1)"><i>Nivatthakocova sarebhihantvā,</i></a><br>
<a><i>Modāma puttehi samaṅgibhūtā.</i></a></p>
<p><a data-ref="sc14, ms22J_2606, msdiv57"><i>Sakamittassa kammena,</i></a><br>
<a><i>sahāyassāpalāyino;</i></a><br>
<a><i>Kūjantamupakūjanti,</i></a><br>
<a><i>lomasā hadayaṅgamaṃ.</i></a></p>
<p><a data-ref="sc15, ms22J_2607, msdiv58"><i>Mittaṃ sahāyaṃ adhigamma paṇḍito,</i></a><br>
<a><i>So bhuñjatī putta pasuṃ dhanaṃ vā;</i></a><br>
<a><i>Ahañca puttā ca patī ca mayhaṃ,</i></a><br>
<a><i>Mittānukampāya samaṅgibhūtā.</i></a></p>
<p><a data-ref="sc16, ms22J_2608, msdiv59"><i>Rājavatā sūravatā ca attho,</i></a><br>
<a><i>Sampannasakhissa bhavanti hete;</i></a><br>
<a><i>So mittavā yasavā uggatatto,</i></a><br>
<a data-var="Asmiṃdhaloke → asmiñca loke (bj, sya1ed, sya2ed, pts-vp-pli1)"><i>Asmiṃdhaloke modati kāmakāmī.</i></a></p>
<p><a data-ref="sc17, ms22J_2609, msdiv60"><i>Karaṇīyāni mittāni,</i></a><br>
<a><i>daliddenāpi senaka;</i></a><br>
<a><i>Passa mittānukampāya,</i></a><br>
<a data-var="sañātake → sañātakā (?)"><i>samaggamhā sañātake.</i></a></p>
<p><a data-ref="sc18, ms22J_2610, msdiv61"><i>Sūrena balavantena,</i></a><br>
<a data-var="mitte → mettiṃ (bj, pts-vp-pli1); mittaṃ (sya1ed, sya2ed)"><i>yo mitte kurute dijo;</i></a><br>
<a><i>Evaṃ so sukhito hoti,</i></a><br>
<a><i>yathāhaṃ tvañca senakāti”.</i></a></p>
</blockquote>
<p class="endsutta"><a data-ref="sc19, ms22J_2611"><i>Mahāukkusajātakaṃ tatiyaṃ.</i></a></p>
</article>
</section>
</div>
</body>
</html>
