<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja406">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>1. Gandhārajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.367, ms22J_1572, msdiv76"><i>“Hitvā gāmasahassāni,</i></a><br>
<a><i>paripuṇṇāni soḷasa;</i></a><br>
<a><i>Koṭṭhāgārāni phītāni,</i></a><br>
<a><i>sannidhiṃ dāni kubbasi”.</i></a></p>
<p><a data-ref="sc2, ms22J_1573, msdiv77"><i>“Hitvā gandhāravisayaṃ,</i></a><br>
<a data-var="pahūtadhanadhāriyaṃ → … dhāniyaṃ (bj, pts-vp-pli1); … pāniyaṃ (sya1ed, sya2ed)"><i>pahūtadhanadhāriyaṃ;</i></a><br>
<a data-var="Pasāsanato → pasāsanito (bj, sya1ed, sya2ed); pasāsanāto (pts-vp-pli1)"><i>Pasāsanato nikkhanto,</i></a><br>
<a><i>idha dāni pasāsasi”.</i></a></p>
<p><a data-ref="sc3, ms22J_1574, msdiv78"><i>“Dhammaṃ bhaṇāmi vedeha,</i></a><br>
<a><i>adhammo me na ruccati;</i></a><br>
<a><i>Dhammaṃ me bhaṇamānassa,</i></a><br>
<a><i>na pāpamupalimpati”.</i></a></p>
<p><a data-ref="sc4, pts-vp-pli3.368, ms22J_1575, msdiv79"><i>“Yena kenaci vaṇṇena,</i></a><br>
<a><i>paro labhati ruppanaṃ;</i></a><br>
<a><i>Mahatthiyampi ce vācaṃ,</i></a><br>
<a><i>na taṃ bhāseyya paṇḍito”.</i></a></p>
<p><a data-ref="sc5, ms22J_1576, msdiv80"><i>“Kāmaṃ ruppatu vā mā vā,</i></a><br>
<a><i>bhusaṃva vikirīyatu;</i></a><br>
<a><i>Dhammaṃ me bhaṇamānassa,</i></a><br>
<a><i>na pāpamupalimpati”.</i></a></p>
<p><a data-ref="sc6, ms22J_1577, msdiv81"><i>“No ce assa sakā buddhi,</i></a><br>
<a><i>vinayo vā susikkhito;</i></a><br>
<a data-var="andhamahiṃsova → andhamahisova (bj, pts-vp-pli1)"><i>Vane andhamahiṃsova,</i></a><br>
<a><i>careyya bahuko jano.</i></a></p>
<p><a data-ref="sc7, ms22J_1578, msdiv82"><i>Yasmā ca panidhekacce,</i></a><br>
<a data-var="āceramhi → ācāramhi (bj, pts-vp-pli1)"><i>āceramhi susikkhitā;</i></a><br>
<a><i>Tasmā vinītavinayā,</i></a><br>
<a><i>caranti susamāhitā”ti.</i></a></p>
</blockquote>
<p class="endsutta"><a data-ref="sc8, ms22J_1579"><i>Gandhārajātakaṃ paṭhamaṃ.</i></a></p>
</article>
</section>
</div>
</body>
</html>
