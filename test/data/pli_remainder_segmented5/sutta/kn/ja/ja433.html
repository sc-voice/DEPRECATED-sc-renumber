<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja433">
<article>
<div class="hgroup">
<p class="division"><a><i>Jātaka</i></a></p>
<p><a><i>Navakanipāta</i></a></p>
<p><a><i>Gijjhavagga</i></a></p>
<h1><a><i>7. Lomasakassapajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.515, ms22J_1846, msdiv60"><i>“Assa indasamo rāja,</i></a><br>
<a><i>accantaṃ ajarāmaro;</i></a><br>
<a><i>Sace tvaṃ yaññaṃ yājeyya,</i></a><br>
<a><i>isiṃ lomasakassapaṃ”.</i></a></p>
<p><a data-ref="sc2, pts-vp-pli3.516, ms22J_1847, msdiv61"><i>“Sasamuddapariyāyaṃ,</i></a><br>
<a><i>mahiṃ sāgarakuṇḍalaṃ;</i></a><br>
<a><i>Na icche saha nindāya,</i></a><br>
<a data-var="seyya → sayha (bj, pts-vp-pli1); seyha (sya1ed, sya2ed ^mi5.5.5#1 [Buddhaaviheṭhakapañha])"><i>evaṃ seyya vijānahi.</i></a></p>
<p><a data-ref="sc3, ms22J_1848, msdiv62"><i>Dhiratthu taṃ yasalābhaṃ,</i></a><br>
<a><i>dhanalābhañca brāhmaṇa;</i></a><br>
<a><i>Yā vutti vinipātena,</i></a><br>
<a><i>adhammacaraṇena vā.</i></a></p>
<p><a data-ref="sc4, ms22J_1849, msdiv63"><i>Api ce pattamādāya,</i></a><br>
<a><i>anagāro paribbaje;</i></a><br>
<a><i>Sāyeva jīvikā seyyo,</i></a><br>
<a><i>yā cādhammena esanā.</i></a></p>
<p><a data-ref="sc5, ms22J_1850, msdiv64"><i>Api ce pattamādāya,</i></a><br>
<a><i>anagāro paribbaje;</i></a><br>
<a><i>Aññaṃ ahiṃsayaṃ loke,</i></a><br>
<a><i>api rajjena taṃ varaṃ”.</i></a></p>
<p><a data-ref="sc6, pts-vp-pli3.518, ms22J_1851, msdiv65"><i>“Balaṃ cando balaṃ suriyo,</i></a><br>
<a><i>balaṃ samaṇabrāhmaṇā;</i></a><br>
<a><i>Balaṃ velā samuddassa,</i></a><br>
<a><i>balātibalamitthiyo.</i></a></p>
<p><a data-ref="sc7, ms22J_1852, msdiv66"><i>Yathā uggatapaṃ santaṃ,</i></a><br>
<a><i>isiṃ lomasakassapaṃ;</i></a><br>
<a><i>Pitu atthā candavatī,</i></a><br>
<a data-var="vājapeyyaṃ → vācapeyyaṃ (pts-vp-pli1, mr)"><i>vājapeyyaṃ ayājayi”.</i></a></p>
<p><a data-ref="sc8, pts-vp-pli3.519, ms22J_1853, msdiv67"><i>“Taṃ lobhapakataṃ kammaṃ,</i></a><br>
<a><i>Kaṭukaṃ kāmahetukaṃ;</i></a><br>
<a><i>Tassa mūlaṃ gavesissaṃ,</i></a><br>
<a><i>Checchaṃ rāgaṃ sabandhanaṃ.</i></a></p>
<p><a data-ref="sc9, ms22J_1854, msdiv68"><i>Dhiratthu kāme subahūpi loke,</i></a><br>
<a><i>Tapova seyyo kāmaguṇehi rāja;</i></a><br>
<a><i>Tapo karissāmi pahāya kāme,</i></a><br>
<a><i>Taveva raṭṭhaṃ candavatī ca hotū”ti.</i></a></p>
</blockquote>
<p class="endsutta"><a data-ref="sc10, ms22J_1855"><i>Lomasakassapajātakaṃ sattamaṃ.</i></a></p>
</article>
</section>
</div>
</body>
</html>
