<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja306">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>6. Sujātājātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.21, ms22J_908, msdiv21"><i>“Kimaṇḍakā ime deva,</i></a><br>
<a><i>nikkhittā kaṃsamallake;</i></a><br>
<a><i>Upalohitakā vaggū,</i></a><br>
<a data-var="taṃ → te (pts-vp-pli1)"><i>taṃ me akkhāhi pucchito”.</i></a></p>
<p><a data-ref="sc2, pts-vp-pli3.22, ms22J_909, msdiv22"><i>“Yāni pure tuvaṃ devi,</i></a><br>
<a><i>bhaṇḍu nantakavāsinī;</i></a><br>
<a><i>Ucchaṅgahatthā pacināsi,</i></a><br>
<a><i>tassā te koliyaṃ phalaṃ.</i></a></p>
<p><a data-ref="sc3, ms22J_910, msdiv23"><i>Uḍḍayhate na ramati,</i></a><br>
<a data-var="vippajahanti taṃ → vippajahanti'maṃ (?)"><i>bhogā vippajahanti taṃ;</i></a><br>
<a><i>Tatthevimaṃ paṭinetha,</i></a><br>
<a><i>yattha kolaṃ pacissati”.</i></a></p>
<p><a data-ref="sc4, ms22J_911, msdiv24"><i>“Honti hete mahārāja,</i></a><br>
<a data-var="iddhippattāya → iddhimattāya (mr)"><i>iddhippattāya nāriyā;</i></a><br>
<a><i>Khama deva sujātāya,</i></a><br>
<a data-var="māssā → māsu (mr)"><i>māssā kujjha rathesabhā”ti.</i></a></p>
</blockquote>
<p class="endsutta"><a data-ref="sc5, ms22J_912"><i>Sujātājātakaṃ chaṭṭhaṃ.</i></a></p>
</article>
</section>
</div>
</body>
</html>
