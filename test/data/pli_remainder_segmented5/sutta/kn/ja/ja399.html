<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja399">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>4. Mātuposakagijjhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.330, ms22J_1509, msdiv22"><i>“Te kathaṃ nu karissanti,</i></a><br>
<a><i>vuddhā giridarīsayā;</i></a><br>
<a><i>Ahaṃ baddhosmi pāsena,</i></a><br>
<a><i>nilīyassa vasaṃ gato”.</i></a></p>
<p><a data-ref="sc2, pts-vp-pli3.331, ms22J_1510, msdiv23"><i>“Kiṃ gijjha paridevasi,</i></a><br>
<a><i>kā nu te paridevanā;</i></a><br>
<a><i>Na me suto vā diṭṭho vā,</i></a><br>
<a><i>bhāsanto mānusiṃ dijo”.</i></a></p>
<p><a data-ref="sc3, ms22J_1511, msdiv24"><i>“Bharāmi mātāpitaro,</i></a><br>
<a><i>vuddhe giridarīsaye;</i></a><br>
<a><i>Te kathaṃ nu karissanti,</i></a><br>
<a><i>ahaṃ vasaṃ gato tava”.</i></a></p>
<p><a data-ref="sc4, ms22J_1512, msdiv25"><i>“Yannu gijjho yojanasataṃ,</i></a><br>
<a><i>kuṇapāni avekkhati;</i></a><br>
<a><i>Kasmā jālañca pāsañca,</i></a><br>
<a><i>āsajjāpi na bujjhasi”.</i></a></p>
<p><a data-ref="sc5, ms22J_1513, msdiv26"><i>“Yadā parābhavo hoti,</i></a><br>
<a><i>poso jīvitasaṅkhaye;</i></a><br>
<a><i>Atha jālañca pāsañca,</i></a><br>
<a><i>āsajjāpi na bujjhati”.</i></a></p>
<p><a data-ref="sc6, ms22J_1514, msdiv27"><i>“Bharassu mātāpitaro,</i></a><br>
<a><i>vuddhe giridarīsaye;</i></a><br>
<a><i>Mayā tvaṃ samanuññāto,</i></a><br>
<a><i>sotthiṃ passāhi ñātake”.</i></a></p>
<p><a data-ref="sc7, ms22J_1515, msdiv28"><i>“Evaṃ luddaka nandassu,</i></a><br>
<a><i>saha sabbehi ñātibhi;</i></a><br>
<a><i>Bharissaṃ mātāpitaro,</i></a><br>
<a><i>vuddhe giridarīsaye”ti.</i></a></p>
</blockquote>
<p class="endsutta"><a data-var="Mātuposakagijjhajātakaṃ → gijjhajātakaṃ (bj, pts-vp-pli1)" data-ref="sc8, ms22J_1516"><i>Mātuposakagijjhajātakaṃ catutthaṃ.</i></a></p>
</article>
</section>
</div>
</body>
</html>
