<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja384">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Avāriyavagga</i></a></p>
<h1><a><i>9. Dhammadhajajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.268, ms22J_1390, msdiv65"><i>“Dhammaṃ caratha ñātayo,</i></a><br>
<a data-var="bhaddaṃ vo → bhadda vo (sya1ed, sya2ed, mr)"><i>Dhammaṃ caratha bhaddaṃ vo;</i></a><br>
<a><i>Dhammacārī sukhaṃ seti,</i></a><br>
<a><i>Asmiṃ loke paramhi ca”.</i></a></p>
<p><a data-ref="sc2, ms22J_1391, msdiv66"><i>“Bhaddako vatayaṃ pakkhī,</i></a><br>
<a><i>dijo paramadhammiko;</i></a><br>
<a><i>Ekapādena tiṭṭhanto,</i></a><br>
<a><i>dhammamevānusāsati”.</i></a></p>
<p><a data-ref="sc3, pts-vp-pli3.269, ms22J_1392, msdiv67"><i>“Nāssa sīlaṃ vijānātha,</i></a><br>
<a><i>anaññāya pasaṃsatha;</i></a><br>
<a data-var="potañca → chāpe ca (bj, sya1ed, sya2ed)"><i>Bhutvā aṇḍañca potañca,</i></a><br>
<a><i>dhammo dhammoti bhāsati.</i></a></p>
<p><a data-ref="sc4, ms22J_1393, msdiv68"><i>Aññaṃ bhaṇati vācāya,</i></a><br>
<a><i>aññaṃ kāyena kubbati;</i></a><br>
<a><i>Vācāya no ca kāyena,</i></a><br>
<a><i>na taṃ dhammaṃ adhiṭṭhito.</i></a></p>
<p><a data-ref="sc5, ms22J_1394, msdiv69"><i>Vācāya sakhilo manoviduggo,</i></a><br>
<a><i>Channo kūpasayova kaṇhasappo;</i></a><br>
<a data-var="gāmanigamāsu sādhu → gāmanigamāsu sādhu sammato (bj); gāmanigamasādhu (pts-vp-pli1)"><i>Dhammadhajo gāmanigamāsu sādhu,</i></a><br>
<a><i>Dujjāno purisena bālisena.</i></a></p>
<p><a data-ref="sc6, ms22J_1395, msdiv70"><i>Imaṃ tuṇḍehi pakkhehi,</i></a><br>
<a data-var="viheṭhatha → vipothatha (pts-vp-pli1)"><i>pādā cimaṃ viheṭhatha;</i></a><br>
<a><i>Chavañhimaṃ vināsetha,</i></a><br>
<a><i>nāyaṃ saṃvāsanāraho”ti.</i></a></p>
</blockquote>
<p class="endsutta"><a data-var="Dhammadhajajātakaṃ → dhammaddhajajātakaṃ (sya1ed, sya2ed, pts-vp-pli1)" data-ref="sc7, ms22J_1396"><i>Dhammadhajajātakaṃ navamaṃ.</i></a></p>
</article>
</section>
</div>
</body>
</html>
