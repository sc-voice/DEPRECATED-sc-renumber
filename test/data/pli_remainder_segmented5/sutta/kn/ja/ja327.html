<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja327">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>7. Kākavatījātaka</i></a></h1>
</div>
<blockquote class="gatha">
<p><a data-var="cāyaṃ → vāyaṃ (mr)" data-ref="sc1, pts-vp-pli3.91, ms22J_1017, msdiv105"><i>“Vāti cāyaṃ tato gandho,</i></a><br>
<a><i>yattha me vasatī piyā;</i></a><br>
<a data-var="kākavatī → kākātī (bj); kākāti (sya1ed, sya2ed, pts-vp-pli1)"><i>Dūre ito hi kākavatī,</i></a><br>
<a><i>yattha me nirato mano”.</i></a></p>
<p><a data-ref="sc2, ms22J_1018, msdiv106"><i>“Kathaṃ samuddamatarī,</i></a><br>
<a data-var="kepukaṃ → kebukaṃ (bj, pts-vp-pli1)"><i>kathaṃ atari kepukaṃ;</i></a><br>
<a><i>Kathaṃ satta samuddāni,</i></a><br>
<a><i>kathaṃ simbalimāruhi”.</i></a></p>
<p><a data-ref="sc3, pts-vp-pli3.92, ms22J_1019, msdiv107"><i>“Tayā samuddamatariṃ,</i></a><br>
<a data-var="kepukaṃ → kebukaṃ (bj, pts-vp-pli1)"><i>tayā atari kepukaṃ;</i></a><br>
<a><i>Tayā satta samuddāni,</i></a><br>
<a><i>tayā simbalimāruhiṃ”.</i></a></p>
<p><a data-ref="sc4, ms22J_1020, msdiv108"><i>“Dhiratthumaṃ mahākāyaṃ,</i></a><br>
<a><i>dhiratthumaṃ acetanaṃ;</i></a><br>
<a><i>Yattha jāyāyahaṃ jāraṃ,</i></a><br>
<a><i>āvahāmi vahāmi cā”ti.</i></a></p>
</blockquote>
<p class="endsutta"><a data-var="Kākavatījātakaṃ → kakātījātakaṃ (bj); kākātijātakaṃ (sya1ed, sya2ed, pts-vp-pli1)" data-ref="sc5, ms22J_1021"><i>Kākavatījātakaṃ sattamaṃ.</i></a></p>
</article>
</section>
</div>
</body>
</html>
