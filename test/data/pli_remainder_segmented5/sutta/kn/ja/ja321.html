<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja321">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>1. Kuṭidūsakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.73, ms22J_987, msdiv81"><i>“Manussasseva te sīsaṃ,</i></a><br>
<a><i>hatthapādā ca vānara;</i></a><br>
<a><i>Atha kena nu vaṇṇena,</i></a><br>
<a><i>agāraṃ te na vijjati”.</i></a></p>
<p><a data-ref="sc2, ms22J_988, msdiv82"><i>“Manussasseva me sīsaṃ,</i></a><br>
<a data-var="siṅgila → siṅgāla (mr); piṅgala (ṭīkā)"><i>hatthapādā ca siṅgila;</i></a><br>
<a><i>Yāhu seṭṭhā manussesu,</i></a><br>
<a><i>sā me paññā na vijjati”.</i></a></p>
<p><a data-ref="sc3, ms22J_989, msdiv83"><i>“Anavaṭṭhitacittassa,</i></a><br>
<a data-var="dubbhino → dūbhino (pts-vp-pli1)"><i>lahucittassa dubbhino;</i></a><br>
<a><i>Niccaṃ addhuvasīlassa,</i></a><br>
<a data-var="sukhabhāvo → sucibhāvo (bj); sukhabhāgo (?)"><i>sukhabhāvo na vijjati.</i></a></p>
<p><a data-ref="sc4, pts-vp-pli3.74, ms22J_990, msdiv84"><i>So karassu ānubhāvaṃ,</i></a><br>
<a><i>vītivattassu sīliyaṃ;</i></a><br>
<a><i>Sītavātaparittāṇaṃ,</i></a><br>
<a data-var="kuṭavaṃ → kuṭikaṃ (bj, sya1ed, sya2ed)"><i>karassu kuṭavaṃ kapī”ti.</i></a></p>
</blockquote>
<p class="endsutta"><a data-var="Kuṭidūsakajātakaṃ → siṅgālasakuṇajātakaṃ (mr)" data-ref="sc5, ms22J_991"><i>Kuṭidūsakajātakaṃ paṭhamaṃ.</i></a></p>
</article>
</section>
</div>
</body>
</html>
