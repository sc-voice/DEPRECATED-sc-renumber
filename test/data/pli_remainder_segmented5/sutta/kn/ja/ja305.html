<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja305">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>5. Sīlavīmaṃsanajātaka</i></a></h1>
</div>
<blockquote class="gatha">
<p><a data-ref="sc1, ms22J_903, msdiv17"><i>“Natthi loke raho nāma,</i></a><br>
<a><i>pāpakammaṃ pakubbato;</i></a><br>
<a><i>Passanti vanabhūtāni,</i></a><br>
<a><i>taṃ bālo maññatī raho.</i></a></p>
<p><a data-ref="sc2, ms22J_904, msdiv18"><i>Ahaṃ raho na passāmi,</i></a><br>
<a><i>suññaṃ vāpi na vijjati;</i></a><br>
<a data-var="aññaṃ → suññaṃ (sya1ed, sya2ed, mr)"><i>Yattha aññaṃ na passāmi,</i></a><br>
<a><i>asuññaṃ hoti taṃ mayā”.</i></a></p>
<p><a data-var="sujacco → ajacco (pts-vp-pli1)" data-ref="sc3, ms22J_905, msdiv19"><i>“Dujjacco ca sujacco ca,</i></a><br>
<a data-var="sukhavaḍḍhito → sukhavacchako (bj); sukhavacchano (sya1ed, sya2ed, pts-vp-pli1)"><i>nando ca sukhavaḍḍhito;</i></a><br>
<a data-var="addhuvasīlo → atha sīlo (mr)"><i>Vejjo ca addhuvasīlo ca,</i></a><br>
<a><i>te dhammaṃ jahu matthikā.</i></a></p>
<p><a data-ref="sc4, ms22J_906, msdiv20"><i>Brāhmaṇo ca kathaṃ jahe,</i></a><br>
<a><i>sabbadhammāna pāragū;</i></a><br>
<a><i>Yo dhammamanupāleti,</i></a><br>
<a><i>dhitimā saccanikkamo”ti.</i></a></p>
</blockquote>
<p class="endsutta"><a data-var="Sīlavīmaṃsanajātakaṃ → sīlavīmaṃsajātakaṃ (bj, sya1ed, sya2ed)" data-ref="sc5, ms22J_907"><i>Sīlavīmaṃsanajātakaṃ pañcamaṃ.</i></a></p>
</article>
</section>
</div>
</body>
</html>
