<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja423">
<article>
<div class="hgroup">
<p class="division"><a><i>Jātaka</i></a></p>
<p><a><i>Aṭṭhakanipāta</i></a></p>
<p><a><i>Kaccānivagga</i></a></p>
<h1><a><i>7. Indriyajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.464, ms22J_1738, msdiv60"><i>“Yo indriyānaṃ kāmena,</i></a><br>
<a><i>vasaṃ nārada gacchati;</i></a><br>
<a><i>So pariccajjubho loke,</i></a><br>
<a data-var="jīvantova visussati → jīvantopi visussati (sya1ed, sya2ed); jīvareva visussati (pts-vp-pli1); jīvanto vāpi sussati (mr)"><i>jīvantova visussati.</i></a></p>
<p><a data-ref="sc2, ms22J_1739, msdiv61"><i>Sukhassānantaraṃ dukkhaṃ,</i></a><br>
<a><i>dukkhassānantaraṃ sukhaṃ;</i></a><br>
<a data-var="Sosi → sopi (sya1ed, sya2ed, pts-vp-pli1, mr) | sukhā → sukha (sya1ed, sya2ed); sukhaṃ (mr)"><i>Sosi patto sukhā dukkhaṃ,</i></a><br>
<a><i>pāṭikaṅkha varaṃ sukhaṃ.</i></a></p>
<p><a data-ref="sc3, ms22J_1740, msdiv62"><i>Kicchakāle kicchasaho,</i></a><br>
<a><i>yo kicchaṃ nātivattati;</i></a><br>
<a><i>Sa kicchantaṃ sukhaṃ dhīro,</i></a><br>
<a><i>yogaṃ samadhigacchati.</i></a></p>
<p><a data-ref="sc4, pts-vp-pli3.466, ms22J_1741, msdiv63"><i>Na heva kāmāna kāmā,</i></a><br>
<a><i>nānatthā nātthakāraṇā;</i></a><br>
<a><i>Na katañca niraṅkatvā,</i></a><br>
<a><i>dhammā cavitumarahasi”.</i></a></p>
<p><a data-var="gahapatī → gahapatiṃ (bj); gahapataṃ (sya1ed, sya2ed, pts-vp-pli1); gahavataṃ (?)" data-ref="sc5, ms22J_1742, msdiv64"><i>“Dakkhaṃ gahapatī sādhu,</i></a><br>
<a><i>saṃvibhajjañca bhojanaṃ;</i></a><br>
<a><i>Ahāso atthalābhesu,</i></a><br>
<a><i>atthabyāpatti abyatho”.</i></a></p>
<p><a data-var="Ettāvatetaṃ → ettāva tesaṃ (bj); ettāvatā te (pts-vp-pli1)" data-ref="sc6, ms22J_1743, msdiv65"><i>“Ettāvatetaṃ paṇḍiccaṃ,</i></a><br>
<a data-var="api so → asito (bj, sya1ed, sya2ed, pts-vp-pli1) | devilo → devalo (bj, pts-vp-pli1)"><i>api so devilo bravi;</i></a><br>
<a><i>Na yito kiñci pāpiyo,</i></a><br>
<a><i>yo indriyānaṃ vasaṃ vaje”.</i></a></p>
<p><a data-ref="sc7, pts-vp-pli3.468, ms22J_1744, msdiv66"><i>“Amittānaṃva hatthatthaṃ,</i></a><br>
<a><i>sivi pappoti māmiva;</i></a><br>
<a><i>Kammaṃ vijjañca dakkheyyaṃ,</i></a><br>
<a><i>vivāhaṃ sīlamaddavaṃ;</i></a><br>
<a><i>Ete ca yase hāpetvā,</i></a><br>
<a><i>nibbatto sehi kammehi.</i></a></p>
<p><a data-ref="sc8, ms22J_1745, msdiv67"><i>Sohaṃ sahassajīnova,</i></a><br>
<a><i>abandhu aparāyaṇo;</i></a><br>
<a><i>Ariyadhammā apakkanto,</i></a><br>
<a><i>yathā peto tathevahaṃ.</i></a></p>
<p><a data-ref="sc9, ms22J_1746, msdiv68"><i>Sukhakāme dukkhāpetvā,</i></a><br>
<a><i>āpannosmi padaṃ imaṃ;</i></a><br>
<a><i>So sukhaṃ nādhigacchāmi,</i></a><br>
<a data-var="ṭhito → cito (bj, pts-vp-pli1)"><i>ṭhito bhāṇumatāmivā”ti.</i></a></p>
</blockquote>
<p class="endsutta"><a data-ref="sc10, ms22J_1747"><i>Indriyajātakaṃ sattamaṃ.</i></a></p>
</article>
</section>
</div>
</body>
</html>
