<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja288">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Abbhantaravagga</i></a></p>
<h1><a><i>8. Macchuddānajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.425, ms22J_824, msdiv112"><i>“Agghanti macchā adhikaṃ sahassaṃ,</i></a><br>
<a><i>Na so atthi yo imaṃ saddaheyya;</i></a><br>
<a><i>Mayhañca assu idha satta māsā,</i></a><br>
<a><i>Ahampi taṃ macchuddānaṃ kiṇeyyaṃ”.</i></a></p>
<p><a data-ref="sc2, ms22J_825, msdiv113"><i>“Macchānaṃ bhojanaṃ datvā,</i></a><br>
<a><i>mama dakkhiṇamādisi;</i></a><br>
<a><i>Taṃ dakkhiṇaṃ sarantiyā,</i></a><br>
<a><i>kataṃ apacitiṃ tayā”.</i></a></p>
<p><a data-ref="sc3, pts-vp-pli2.426, ms22J_826, msdiv114"><i>“Paduṭṭhacittassa na phāti hoti,</i></a><br>
<a data-var="taṃ → naṃ (bj, sya1ed, sya2ed)"><i>Na cāpi taṃ devatā pūjayanti;</i></a><br>
<a><i>Yo bhātaraṃ pettikaṃ sāpateyyaṃ,</i></a><br>
<a><i>Avañcayī dukkaṭakammakārī”ti.</i></a></p>
</blockquote>
<p class="endsutta"><a data-var="Macchuddānajātakaṃ → macchadānajātakaṃ (sya1ed, sya2ed)" data-ref="sc4, ms22J_827"><i>Macchuddānajātakaṃ aṭṭhamaṃ.</i></a></p>
</article>
</section>
</div>
</body>
</html>
