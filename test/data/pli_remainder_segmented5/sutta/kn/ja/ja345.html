<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja345">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Cūḷakuṇālavagga</i></a></p>
<h1><a><i>5. Gajakumbhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.140, ms22J_1111, msdiv177"><i>“Vanaṃ yadaggi dahati,</i></a><br>
<a><i>pāvako kaṇhavattanī;</i></a><br>
<a><i>Kathaṃ karosi pacalaka,</i></a><br>
<a><i>evaṃ dandhaparakkamo”.</i></a></p>
<p><a data-ref="sc2, ms22J_1112, msdiv178"><i>“Bahūni rukkhachiddāni,</i></a><br>
<a><i>pathabyā vivarāni ca;</i></a><br>
<a><i>Tāni ce nābhisambhoma,</i></a><br>
<a><i>hoti no kālapariyāyo”.</i></a></p>
<p><a data-ref="sc3, ms22J_1113, msdiv179"><i>“Yo dandhakāle tarati,</i></a><br>
<a><i>taraṇīye ca dandhati;</i></a><br>
<a><i>Sukkhapaṇṇaṃva akkamma,</i></a><br>
<a><i>atthaṃ bhañjati attano.</i></a></p>
<p><a data-ref="sc4, ms22J_1114, msdiv180"><i>Yo dandhakāle dandheti,</i></a><br>
<a><i>taraṇīye ca tārayi;</i></a><br>
<a><i>Sasīva rattiṃ vibhajaṃ,</i></a><br>
<a><i>tassattho paripūratī”ti.</i></a></p>
</blockquote>
<p class="endsutta"><a data-ref="sc5, ms22J_1115"><i>Gajakumbhajātakaṃ pañcamaṃ.</i></a></p>
</article>
</section>
</div>
</body>
</html>
