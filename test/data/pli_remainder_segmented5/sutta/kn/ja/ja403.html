<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja403">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>8. Aṭṭhisenakajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.352, ms22J_1545, msdiv54"><i>“Yeme ahaṃ na jānāmi,</i></a><br>
<a><i>aṭṭhisena vanibbake;</i></a><br>
<a><i>Te maṃ saṅgamma yācanti,</i></a><br>
<a><i>kasmā maṃ tvaṃ na yācasi”.</i></a></p>
<p><a data-ref="sc2, pts-vp-pli3.353, ms22J_1546, msdiv55"><i>“Yācako appiyo hoti,</i></a><br>
<a><i>yācaṃ adadamappiyo;</i></a><br>
<a><i>Tasmāhaṃ taṃ na yācāmi,</i></a><br>
<a data-var="videssanā → viddesanā (bj, pts-vp-pli1); viddessanā (sya1ed, sya2ed)"><i>mā me videssanā ahu”.</i></a></p>
<p><a data-ref="sc3, ms22J_1547, msdiv56"><i>“Yo ve yācanajīvāno,</i></a><br>
<a><i>kāle yācaṃ na yācati;</i></a><br>
<a data-var="puññā → puññaṃ (sya1ed, sya2ed, mr)"><i>Parañca puññā dhaṃseti,</i></a><br>
<a><i>attanāpi na jīvati.</i></a></p>
<p><a data-var="ca → yo ve (mr)" data-ref="sc4, ms22J_1548, msdiv57"><i>Yo ca yācanajīvāno,</i></a><br>
<a data-var="yācañhi yācati → yācaṃpi yācati (sya1ed, sya2ed); yācāni yācati (pts-vp-pli1); yācanaṃ yācati (mr); yācati yācanaṃ (bj -nissya)"><i>kāle yācañhi yācati;</i></a><br>
<a><i>Parañca puññaṃ labbheti,</i></a><br>
<a><i>attanāpi ca jīvati.</i></a></p>
<p><a data-var="Na ve dessanti → na ve dissanti (bj); na ve dussanti (sya1ed, sya2ed); na ve dissanti (pts-vp-pli1); na videssanti (mr aṭṭha.)" data-ref="sc5, ms22J_1549, msdiv58"><i>Na ve dessanti sappaññā,</i></a><br>
<a><i>Disvā yācakamāgate;</i></a><br>
<a><i>Brahmacāri piyo mesi,</i></a><br>
<a data-var="Vada tvaṃ → vara taṃ (bj); vara (sya1ed, sya2ed); vara tvaṃ (pts-vp-pli1) | bhaññamicchasi → bhaññitamicchasi (sya1ed, sya2ed); yaññamicchasi (?)"><i>Vada tvaṃ bhaññamicchasi”.</i></a></p>
<p><a data-ref="sc6, pts-vp-pli3.354, ms22J_1550, msdiv59"><i>“Na ve yācanti sappaññā,</i></a><br>
<a><i>Dhīro ca veditumarahati;</i></a><br>
<a><i>Uddissa ariyā tiṭṭhanti,</i></a><br>
<a><i>Esā ariyāna yācanā”.</i></a></p>
<p><a data-ref="sc7, ms22J_1551, msdiv60"><i>“Dadāmi te brāhmaṇa rohiṇīnaṃ,</i></a><br>
<a><i>Gavaṃ sahassaṃ saha puṅgavena;</i></a><br>
<a><i>Ariyo hi ariyassa kathaṃ na dajjā,</i></a><br>
<a><i>Sutvāna gāthā tava dhammayuttā”ti.</i></a></p>
</blockquote>
<p class="endsutta"><a data-var="Aṭṭhisenakajātakaṃ → aṭṭhisenajātakaṃ (bj, sya1ed, sya2ed, pts-vp-pli1)" data-ref="sc8, ms22J_1552"><i>Aṭṭhisenakajātakaṃ aṭṭhamaṃ.</i></a></p>
</article>
</section>
</div>
</body>
</html>
