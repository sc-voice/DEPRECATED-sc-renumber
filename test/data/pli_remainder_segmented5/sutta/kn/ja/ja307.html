<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja307">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>7. Palāsajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.24, ms22J_913, msdiv25"><i>“Acetanaṃ brāhmaṇa assuṇantaṃ,</i></a><br>
<a><i>Jāno ajānantamimaṃ palāsaṃ;</i></a><br>
<a><i>Āraddhaviriyo dhuvaṃ appamatto,</i></a><br>
<a><i>Sukhaseyyaṃ pucchasi kissa hetu”.</i></a></p>
<p><a data-ref="sc2, ms22J_914, msdiv26"><i>“Dūre suto ceva brahā ca rukkho,</i></a><br>
<a><i>Dese ṭhito bhūtanivāsarūpo;</i></a><br>
<a><i>Tasmā namassāmi imaṃ palāsaṃ,</i></a><br>
<a data-var="te → te ca (bj, pts-vp-pli1)"><i>Ye cettha bhūtā te dhanassa hetu”.</i></a></p>
<p><a data-ref="sc3, ms22J_915, msdiv27"><i>“So te karissāmi yathānubhāvaṃ,</i></a><br>
<a><i>Kataññutaṃ brāhmaṇa pekkhamāno;</i></a><br>
<a><i>Kathañhi āgamma sataṃ sakāse,</i></a><br>
<a><i>Moghāni te assu pariphanditāni.</i></a></p>
<p><a data-var="paro → puro (mr) | pilakkho → pilakkhu (bj, pts-vp-pli1); milakkhu (mr)" data-ref="sc4, ms22J_916, msdiv28"><i>Yo tindukarukkhassa paro pilakkho,</i></a><br>
<a><i>Parivārito pubbayañño uḷāro;</i></a><br>
<a><i>Tassesa mūlasmiṃ nidhi nikhāto,</i></a><br>
<a><i>Adāyādo gaccha taṃ uddharāhī”ti.</i></a></p>
</blockquote>
<p class="endsutta"><a data-ref="sc5, ms22J_917"><i>Palāsajātakaṃ sattamaṃ.</i></a></p>
</article>
</section>
</div>
</body>
</html>
