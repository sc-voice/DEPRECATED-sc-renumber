<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja368">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>8. Tacasārajātaka</i></a></h1>
</div>
<blockquote class="gatha">
<p><a data-var="Amittahatthatthagatā → … hatthattagatā (katthaci, bj -nissya)" data-ref="sc1, pts-vp-pli3.204, ms22J_1259, msdiv95"><i>“Amittahatthatthagatā,</i></a><br>
<a><i>tacasārasamappitā;</i></a><br>
<a><i>Pasannamukhavaṇṇāttha,</i></a><br>
<a><i>kasmā tumhe na socatha”.</i></a></p>
<p><a data-ref="sc2, ms22J_1260, msdiv96"><i>“Na socanāya paridevanāya,</i></a><br>
<a data-var="Atthova labbho → attho ca labbhā (bj, sya1ed, sya2ed); atthodha labbhā (^an5.48#1 [48. Alabbhanīyaṭhānasutta])"><i>Atthova labbho api appakopi;</i></a><br>
<a><i>Socantamenaṃ dukhitaṃ viditvā,</i></a><br>
<a><i>Paccatthikā attamanā bhavanti.</i></a></p>
<p><a data-ref="sc3, pts-vp-pli3.205, ms22J_1261, msdiv97"><i>Yato ca kho paṇḍito āpadāsu,</i></a><br>
<a><i>Na vedhatī atthavinicchayaññū;</i></a><br>
<a data-var="Paccatthikāssa → paccatthikā te (mr)"><i>Paccatthikāssa dukhitā bhavanti,</i></a><br>
<a><i>Disvā mukhaṃ avikāraṃ purāṇaṃ.</i></a></p>
<p><a data-ref="sc4, ms22J_1262, msdiv98"><i>Jappena mantena subhāsitena,</i></a><br>
<a><i>Anuppadānena paveṇiyā vā;</i></a><br>
<a><i>Yathā yathā yattha labhetha atthaṃ,</i></a><br>
<a><i>Tathā tathā tattha parakkameyya.</i></a></p>
<p><a data-ref="sc5, ms22J_1263, msdiv99"><i>Yato ca jāneyya alabbhaneyyo,</i></a><br>
<a data-var="Mayā va → mayā vā (sya1ed, sya2ed, mr)"><i>Mayā va aññena vā esa attho;</i></a><br>
<a><i>Asocamāno adhivāsayeyya,</i></a><br>
<a><i>Kammaṃ daḷhaṃ kinti karomi dānī”ti.</i></a></p>
</blockquote>
<p class="endsutta"><a data-ref="sc6, ms22J_1264"><i>Tacasārajātakaṃ aṭṭhamaṃ.</i></a></p>
</article>
</section>
</div>
</body>
</html>
