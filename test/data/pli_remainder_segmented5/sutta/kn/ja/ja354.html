<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja354">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Maṇikuṇḍalavagga</i></a></p>
<h1><a><i>4. Uragajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.164, ms22J_1167, msdiv19"><i>“Uragova tacaṃ jiṇṇaṃ,</i></a><br>
<a><i>hitvā gacchati saṃ tanuṃ;</i></a><br>
<a><i>Evaṃ sarīre nibbhoge,</i></a><br>
<a><i>pete kālaṅkate sati.</i></a></p>
<p><a data-ref="sc2, ms22J_1168, msdiv20"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na socāmi,</i></a><br>
<a><i>gato so tassa yā gati”.</i></a></p>
<p><a data-var="Anavhito → anabhito (bj); anabbhito (sya1ed, sya2ed); anavhāto (pts-vp-pli1) | āgā → āga (bj)" data-ref="sc3, ms22J_1169, msdiv21"><i>“Anavhito tato āgā,</i></a><br>
<a data-var="ananuññāto → nānuññāto (sya1ed, sya2ed, mr)"><i>ananuññāto ito gato;</i></a><br>
<a><i>Yathāgato tathā gato,</i></a><br>
<a><i>tattha kā paridevanā.</i></a></p>
<p><a data-ref="sc4, pts-vp-pli3.166, ms22J_1170, msdiv22"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na socāmi,</i></a><br>
<a><i>gato so tassa yā gati”.</i></a></p>
<p><a data-var="kisā → kīsā (sya1ed, sya2ed); kisī (pts-vp-pli1)" data-ref="sc5, ms22J_1171, msdiv23"><i>“Sace rode kisā assaṃ,</i></a><br>
<a><i>tassā me kiṃ phalaṃ siyā;</i></a><br>
<a><i>Ñātimittasuhajjānaṃ,</i></a><br>
<a><i>bhiyyo no aratī siyā.</i></a></p>
<p><a data-ref="sc6, ms22J_1172, msdiv24"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na socāmi,</i></a><br>
<a><i>gato so tassa yā gati”.</i></a></p>
<p><a data-ref="sc7, ms22J_1173, msdiv25"><i>“Yathāpi dārako candaṃ,</i></a><br>
<a><i>gacchantamanurodati;</i></a><br>
<a><i>Evaṃsampadamevetaṃ,</i></a><br>
<a><i>yo petamanusocati.</i></a></p>
<p><a data-ref="sc8, ms22J_1174, msdiv26"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na socāmi,</i></a><br>
<a><i>gato so tassa yā gati”.</i></a></p>
<p><a data-ref="sc9, pts-vp-pli3.167, ms22J_1175, msdiv27"><i>“Yathāpi udakakumbho,</i></a><br>
<a><i>bhinno appaṭisandhiyo;</i></a><br>
<a><i>Evaṃsampadamevetaṃ,</i></a><br>
<a><i>yo petamanusocati.</i></a></p>
<p><a data-ref="sc10, ms22J_1176, msdiv28"><i>Ḍayhamāno na jānāti,</i></a><br>
<a><i>ñātīnaṃ paridevitaṃ;</i></a><br>
<a><i>Tasmā etaṃ na socāmi,</i></a><br>
<a><i>gato so tassa yā gatī”ti.</i></a></p>
</blockquote>
<p class="endsutta"><a data-ref="sc11, ms22J_1177"><i>Uragajātakaṃ catutthaṃ.</i></a></p>
</article>
</section>
</div>
</body>
</html>
