<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja347">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Cūḷakuṇālavagga</i></a></p>
<h1><a><i>7. Ayakūṭajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.146, ms22J_1121, msdiv185"><i>“Sabbāyasaṃ kūṭamatippamāṇaṃ,</i></a><br>
<a data-var="yo → so (bj, pts-vp-pli1)"><i>Paggayha yo tiṭṭhasi antalikkhe;</i></a><br>
<a data-var="me → maṃ (sya2ed)"><i>Rakkhāya me tvaṃ vihito nusajja,</i></a><br>
<a data-var="cetayase → vāyamase (bj, sya1ed, sya2ed)"><i>Udāhu me cetayase vadhāya”.</i></a></p>
<p><a data-ref="sc2, ms22J_1122, msdiv186"><i>“Dūto ahaṃ rājidha rakkhasānaṃ,</i></a><br>
<a><i>Vadhāya tuyhaṃ pahitohamasmi;</i></a><br>
<a><i>Indo ca taṃ rakkhati devarājā,</i></a><br>
<a data-var="na te → na hi (si, pts-vp-pli1); te na (mr)"><i>Tenuttamaṅgaṃ na te phālayāmi”.</i></a></p>
<p><a data-ref="sc3, pts-vp-pli3.147, ms22J_1123, msdiv187"><i>“Sace ca maṃ rakkhati devarājā,</i></a><br>
<a><i>Devānamindo maghavā sujampati;</i></a><br>
<a><i>Kāmaṃ pisācā vinadantu sabbe,</i></a><br>
<a><i>Na santase rakkhasiyā pajāya.</i></a></p>
<p><a data-var="kandantu → kaṇḍantu (sya1ed, sya2ed); kantantu (mr)" data-ref="sc4, ms22J_1124, msdiv188"><i>Kāmaṃ kandantu kumbhaṇḍā,</i></a><br>
<a><i>Sabbe paṃsupisācakā;</i></a><br>
<a><i>Nālaṃ pisācā yuddhāya,</i></a><br>
<a data-var="vibhiṃsikā”ti → vibhesikāti (sya1ed, sya2ed); vihesikāti (pts-vp-pli1)"><i>Mahatī sā vibhiṃsikā”ti.</i></a></p>
</blockquote>
<p class="endsutta"><a data-ref="sc5, ms22J_1125"><i>Ayakūṭajātakaṃ sattamaṃ.</i></a></p>
</article>
</section>
</div>
</body>
</html>
