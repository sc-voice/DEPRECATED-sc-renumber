<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja323">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>3. Brahmadattajātaka</i></a></h1>
</div>
<blockquote class="gatha">
<p><a data-ref="sc1, ms22J_997, msdiv89"><i>“Dvayaṃ yācanako rāja,</i></a><br>
<a><i>brahmadatta nigacchati;</i></a><br>
<a><i>Alābhaṃ dhanalābhaṃ vā,</i></a><br>
<a><i>evaṃ dhammā hi yācanā.</i></a></p>
<p><a data-ref="sc2, ms22J_998, msdiv90"><i>Yācanaṃ rodanaṃ āhu,</i></a><br>
<a><i>pañcālānaṃ rathesabha;</i></a><br>
<a><i>Yo yācanaṃ paccakkhāti,</i></a><br>
<a><i>tamāhu paṭirodanaṃ.</i></a></p>
<p><a data-ref="sc3, ms22J_999, msdiv91"><i>Mā maddasaṃsu rodantaṃ,</i></a><br>
<a><i>pañcālā susamāgatā;</i></a><br>
<a><i>Tuvaṃ vā paṭirodantaṃ,</i></a><br>
<a><i>tasmā icchāmahaṃ raho”.</i></a></p>
<p><a data-ref="sc4, pts-vp-pli3.81, ms22J_1000, msdiv92"><i>“Dadāmi te brāhmaṇa rohiṇīnaṃ,</i></a><br>
<a><i>Gavaṃ sahassaṃ saha puṅgavena;</i></a><br>
<a data-var="dajjā → dajje (bj); dajjaṃ (?)"><i>Ariyo hi ariyassa kathaṃ na dajjā,</i></a><br>
<a><i>Sutvāna gāthā tava dhammayuttā”ti.</i></a></p>
</blockquote>
<p class="endsutta"><a data-ref="sc5, ms22J_1001"><i>Brahmadattajātakaṃ tatiyaṃ.</i></a></p>
</article>
</section>
</div>
</body>
</html>
