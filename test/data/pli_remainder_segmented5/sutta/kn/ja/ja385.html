<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja385">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Avāriyavagga</i></a></p>
<h1><a><i>10. Nandiyamigarājajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.272, ms22J_1397, msdiv71"><i>“Sace brāhmaṇa gacchesi,</i></a><br>
<a data-var="sākete → sāketaṃ (bj, sya1ed, sya2ed) | ajjunaṃ → añjanaṃ (sya1ed, sya2ed); añjhanaṃ (pts-vp-pli1)"><i>sākete ajjunaṃ vanaṃ;</i></a><br>
<a><i>Vajjāsi nandiyaṃ nāma,</i></a><br>
<a><i>puttaṃ asmākamorasaṃ;</i></a><br>
<a><i>Mātā pitā ca te vuddhā,</i></a><br>
<a><i>te taṃ icchanti passituṃ”.</i></a></p>
<p><a data-ref="sc2, ms22J_1398, msdiv72"><i>“Bhuttā mayā nivāpāni,</i></a><br>
<a><i>Rājino pānabhojanaṃ;</i></a><br>
<a data-var="avabhottuṃ → avabhottaṃ (mr)"><i>Taṃ rājapiṇḍaṃ avabhottuṃ,</i></a><br>
<a><i>Nāhaṃ brāhmaṇa mussahe”.</i></a></p>
<p><a data-ref="sc3, ms22J_1399, msdiv73"><i>“Odahissāmahaṃ passaṃ,</i></a><br>
<a data-var="khurappānissa → khurappāṇissa (bj); khurapāṇissa (pts-vp-pli1); khurappapāṇissa (?)"><i>khurappānissa rājino;</i></a><br>
<a><i>Tadāhaṃ sukhito mutto,</i></a><br>
<a><i>api passeyya mātaraṃ.</i></a></p>
<p><a data-ref="sc4, ms22J_1400, msdiv74"><i>Migarājā pure āsiṃ,</i></a><br>
<a data-var="niketane → niketave (bj, sya1ed, sya2ed, pts-vp-pli1)"><i>kosalassa niketane;</i></a><br>
<a><i>Nandiyo nāma nāmena,</i></a><br>
<a><i>abhirūpo catuppado.</i></a></p>
<p><a data-ref="sc5, ms22J_1401, msdiv75"><i>Taṃ maṃ vadhitumāgacchi,</i></a><br>
<a><i>dāyasmiṃ ajjune vane;</i></a><br>
<a data-var="advejjhaṃ → ārajjuṃ (nissya); adejjhaṃ (bj, pts-vp-pli1); ārajjaṃ (sya1ed, sya2ed)"><i>Dhanuṃ advejjhaṃ katvāna,</i></a><br>
<a data-var="sannayha → sandhāya (bj, sya1ed, sya2ed, pts-vp-pli1)"><i>usuṃ sannayha kosalo.</i></a></p>
<p><a data-ref="sc6, ms22J_1402, msdiv76"><i>Tassāhaṃ odahiṃ passaṃ,</i></a><br>
<a><i>khurappānissa rājino;</i></a><br>
<a><i>Tadāhaṃ sukhito mutto,</i></a><br>
<a><i>mātaraṃ daṭṭhumāgato”ti.</i></a></p>
</blockquote>
<p class="endsutta"><a data-var="Nandiyamigarājajātakaṃ → nandiyamigajātakaṃ (bj, pts-vp-pli1)" data-ref="sc7, ms22J_1403"><i>Nandiyamigarājajātakaṃ dasamaṃ.</i></a></p>
<p class="endvagga"><a data-var="Avāriyavaggo → āvāriyavaggo (sya1ed, sya2ed)"><i>Avāriyavaggo paṭhamo.</i></a></p>
<p class="uddana-intro"><a data-ref="sc8, ms22J_1404"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms22J_1405"><i>Atha kujjharathesabha ketuvaro,</i></a><br>
<a><i>Sadarīmukha neru latā ca puna;</i></a><br>
<a><i>Apananda sirī ca sucittavaro,</i></a><br>
<a><i>Atha dhammika nandimigena dasāti.</i></a></p>
</blockquote>
</article>
</section>
</div>
</body>
</html>
