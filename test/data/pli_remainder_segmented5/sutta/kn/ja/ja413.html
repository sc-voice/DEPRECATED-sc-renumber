<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja413">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>8. Dhūmakārijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.401, ms22J_1631, msdiv128"><i>“Rājā apucchi vidhuraṃ,</i></a><br>
<a><i>dhammakāmo yudhiṭṭhilo;</i></a><br>
<a><i>Api brāhmaṇa jānāsi,</i></a><br>
<a><i>ko eko bahu socati”.</i></a></p>
<p><a data-ref="sc2, ms22J_1632, msdiv129"><i>“Brāhmaṇo ajayūthena,</i></a><br>
<a data-var="pahūtedho → bahutendo (sya1ed, sya2ed); bahutejo (pts-vp-pli1); bahūtejo (mr)"><i>pahūtedho vane vasaṃ;</i></a><br>
<a><i>Dhūmaṃ akāsi vāseṭṭho,</i></a><br>
<a><i>rattindivamatandito.</i></a></p>
<p><a data-ref="sc3, ms22J_1633, msdiv130"><i>Tassa taṃ dhūmagandhena,</i></a><br>
<a data-var="makasaḍḍitā → makasadditā (bj, sya1ed, sya2ed); makasaṭṭitā (pts-vp-pli1, mr)"><i>sarabhā makasaḍḍitā;</i></a><br>
<a><i>Vassāvāsaṃ upāgacchuṃ,</i></a><br>
<a><i>dhūmakārissa santike.</i></a></p>
<p><a data-ref="sc4, ms22J_1634, msdiv131"><i>Sarabhesu manaṃ katvā,</i></a><br>
<a><i>ajā so nāvabujjhatha;</i></a><br>
<a data-var="Āgacchantī vajantī vā → āgacchanti vajanti vā (sya1ed, sya2ed, pts-vp-pli1); āgacchantiṃ vajantiṃ vā (mr)"><i>Āgacchantī vajantī vā,</i></a><br>
<a data-var="vinasuṃ → vinassuṃ (bj)"><i>tassa tā vinasuṃ ajā.</i></a></p>
<p><a data-ref="sc5, pts-vp-pli3.402, ms22J_1635, msdiv132"><i>Sarabhā sarade kāle,</i></a><br>
<a><i>pahīnamakase vane;</i></a><br>
<a><i>Pāvisuṃ giriduggāni,</i></a><br>
<a><i>nadīnaṃ pabhavāni ca.</i></a></p>
<p><a data-ref="sc6, ms22J_1636, msdiv133"><i>Sarabhe ca gate disvā,</i></a><br>
<a data-var="ajā ca vibhavaṃ gatā → aje ca vibhavaṃ gate (mr)"><i>ajā ca vibhavaṃ gatā;</i></a><br>
<a><i>Kiso ca vivaṇṇo cāsi,</i></a><br>
<a><i>paṇḍurogī ca brāhmaṇo.</i></a></p>
<p><a data-ref="sc7, ms22J_1637, msdiv134"><i>Evaṃ yo saṃ niraṃkatvā,</i></a><br>
<a><i>āgantuṃ kurute piyaṃ;</i></a><br>
<a><i>So eko bahu socati,</i></a><br>
<a><i>dhūmakārīva brāhmaṇo”ti.</i></a></p>
</blockquote>
<p class="endsutta"><a data-ref="sc8, ms22J_1638"><i>Dhūmakārijātakaṃ aṭṭhamaṃ.</i></a></p>
</article>
</section>
</div>
</body>
</html>
