<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja497">
<article>
<div class="hgroup">
<p class="division"><a><i>Jātaka</i></a></p>
<p><a><i>Vīsatinipāta</i></a></p>
<p><a><i>Mātaṅgavagga</i></a></p>
<h1><a><i>1. Mātaṅgajātaka</i></a></h1>
</div>
<blockquote class="gatha">
<p><a data-var="dummavāsī → rummavāsī (bj); rummavāsi (pts-vp-pli1)" data-ref="sc1, pts-vp-pli4.380, ms22J_2853, msdiv1"><i>“Kuto nu āgacchasi dummavāsī,</i></a><br>
<a><i>Otallako paṃsupisācakova;</i></a><br>
<a data-var="paṭimuñca → paṭimucca (bj, pts-vp-pli1)"><i>Saṅkāracoḷaṃ paṭimuñca kaṇṭhe,</i></a><br>
<a data-var="hosi → hohisi (bj, pts-vp-pli1)"><i>Ko re tuvaṃ hosi adakkhiṇeyyo”.</i></a></p>
<p><a data-var="tavedaṃ → tava idaṃ (bj, pts-vp-pli1); tavayidaṃ (sya1ed, sya2ed)" data-ref="sc2, ms22J_2854, msdiv2"><i>“Annaṃ tavedaṃ pakataṃ yasassi,</i></a><br>
<a><i>Taṃ khajjare bhuñjare piyyare ca;</i></a><br>
<a><i>Jānāsi maṃ tvaṃ paradattūpajīviṃ,</i></a><br>
<a><i>Uttiṭṭhapiṇḍaṃ labhataṃ sapāko”.</i></a></p>
<p><a data-var="mamedaṃ → mama idaṃ (bj, pts-vp-pli1); mamayidaṃ (sya1ed, sya2ed)" data-ref="sc3, ms22J_2855, msdiv3"><i>“Annaṃ mamedaṃ pakataṃ brāhmaṇānaṃ,</i></a><br>
<a data-var="mamedaṃ → mamayidaṃ (bj, sya1ed, sya2ed); mama idaṃ (pts-vp-pli1)"><i>Attatthāya saddahato mamedaṃ;</i></a><br>
<a><i>Apehi etto kimidhaṭṭhitosi,</i></a><br>
<a><i>Na mādisā tuyhaṃ dadanti jamma”.</i></a></p>
<p><a data-ref="sc4, pts-vp-pli4.381, ms22J_2856, msdiv4"><i>“Thale ca ninne ca vapanti bījaṃ,</i></a><br>
<a data-var="phalamāsamānā → … māsasānā (bj); māsiṃsamānā (sya1ed, sya2ed); māsasāna (pts-vp-pli1)"><i>Anūpakhette phalamāsamānā;</i></a><br>
<a><i>Etāya saddhāya dadāhi dānaṃ,</i></a><br>
<a><i>Appeva ārādhaye dakkhiṇeyye”.</i></a></p>
<p><a data-ref="sc5, ms22J_2857, msdiv5"><i>“Khettāni mayhaṃ viditāni loke,</i></a><br>
<a><i>Yesāhaṃ bījāni patiṭṭhapemi;</i></a><br>
<a><i>Ye brāhmaṇā jātimantūpapannā,</i></a><br>
<a><i>Tānīdha khettāni supesalāni”.</i></a></p>
<p><a data-ref="sc6, ms22J_2858, msdiv6"><i>“Jātimado ca atimānitā ca,</i></a><br>
<a><i>Lobho ca doso ca mado ca moho;</i></a><br>
<a data-var="aguṇā yesu ca santi → yesu vasanti (bj, pts-vp-pli1)"><i>Ete aguṇā yesu ca santi sabbe,</i></a><br>
<a><i>Tānīdha khettāni apesalāni.</i></a></p>
<p><a data-ref="sc7, pts-vp-pli4.382, ms22J_2859, msdiv7"><i>Jātimado ca atimānitā ca,</i></a><br>
<a><i>Lobho ca doso ca mado ca moho;</i></a><br>
<a><i>Ete aguṇā yesu na santi sabbe,</i></a><br>
<a><i>Tānīdha khettāni supesalāni”.</i></a></p>
<p><a data-var="Kvettha gatā → kvattha gatā (sya1ed, sya2ed); kattheva bhaṭṭhā (pts-vp-pli1)" data-ref="sc8, ms22J_2860, msdiv8"><i>“Kvettha gatā upajotiyo ca,</i></a><br>
<a data-var="gaṇḍakucchi → bhaṇḍakucchi (bj, sya1ed, sya2ed, pts-vp-pli1)"><i>Upajjhāyo ca atha vā gaṇḍakucchi;</i></a><br>
<a><i>Imassa daṇḍañca vadhañca datvā,</i></a><br>
<a data-var="khalayātha → galayātha (sya1ed, sya2ed, mr)"><i>Gale gahetvā khalayātha jammaṃ”.</i></a></p>
<p><a data-ref="sc9, ms22J_2861, msdiv9"><i>“Giriṃ nakhena khaṇasi,</i></a><br>
<a data-var="dantehi → dantena (bj, pts-vp-pli1)"><i>ayo dantehi khādasi;</i></a><br>
<a><i>Jātavedaṃ padahasi,</i></a><br>
<a><i>yo isiṃ paribhāsasi”.</i></a></p>
<p><a data-ref="sc10, ms22J_2862, msdiv10"><i>“Idaṃ vatvāna mātaṅgo,</i></a><br>
<a><i>isi saccaparakkamo;</i></a><br>
<a data-var="pakkāmi → pakkami (mr)"><i>Antalikkhasmiṃ pakkāmi,</i></a><br>
<a><i>brāhmaṇānaṃ udikkhataṃ”.</i></a></p>
<p><a data-var="Āvellitaṃ → aveṭhitaṃ (bj); āveṭhitaṃ (pts-vp-pli1)" data-ref="sc11, ms22J_2863, msdiv11"><i>“Āvellitaṃ piṭṭhito uttamaṅgaṃ,</i></a><br>
<a data-var="Bāhuṃ → bāhaṃ (bj, pts-vp-pli1) | akammaneyyaṃ → akampaneyyaṃ (mr)"><i>Bāhuṃ pasāreti akammaneyyaṃ;</i></a><br>
<a><i>Setāni akkhīni yathā matassa,</i></a><br>
<a><i>Ko me imaṃ puttamakāsi evaṃ”.</i></a></p>
<p><a data-ref="sc12, pts-vp-pli4.384, ms22J_2864, msdiv12"><i>“Idhāgamā samaṇo dummavāsī,</i></a><br>
<a><i>Otallako paṃsupisācakova;</i></a><br>
<a><i>Saṅkāracoḷaṃ paṭimuñca kaṇṭhe,</i></a><br>
<a><i>So te imaṃ puttamakāsi evaṃ”.</i></a></p>
<p><a data-ref="sc13, ms22J_2865, msdiv13"><i>“Katamaṃ disaṃ agamā bhūripañño,</i></a><br>
<a><i>Akkhātha me māṇavā etamatthaṃ;</i></a><br>
<a><i>Gantvāna taṃ paṭikaremu accayaṃ,</i></a><br>
<a><i>Appeva naṃ putta labhemu jīvitaṃ”.</i></a></p>
<p><a data-ref="sc14, ms22J_2866, msdiv14"><i>“Vehāyasaṃ agamā bhūripañño,</i></a><br>
<a><i>Pathaddhuno pannaraseva cando;</i></a><br>
<a><i>Api cāpi so purimadisaṃ agacchi,</i></a><br>
<a><i>Saccappaṭiñño isi sādhurūpo”.</i></a></p>
<p><a data-ref="sc15, pts-vp-pli4.385, ms22J_2867, msdiv15"><i>“Āvellitaṃ piṭṭhito uttamaṅgaṃ,</i></a><br>
<a><i>Bāhuṃ pasāreti akammaneyyaṃ;</i></a><br>
<a><i>Setāni akkhīni yathā matassa,</i></a><br>
<a><i>Ko me imaṃ puttamakāsi evaṃ”.</i></a></p>
<p><a data-ref="sc16, ms22J_2868, msdiv16"><i>“Yakkhā have santi mahānubhāvā,</i></a><br>
<a><i>Anvāgatā isayo sādhurūpā;</i></a><br>
<a><i>Te duṭṭhacittaṃ kupitaṃ viditvā,</i></a><br>
<a><i>Yakkhā hi te puttamakaṃsu evaṃ”.</i></a></p>
<p><a data-ref="sc17, ms22J_2869, msdiv17"><i>“Yakkhā ca me puttamakaṃsu evaṃ,</i></a><br>
<a data-var="kuddho → kuddha (mr)"><i>Tvaññeva me mā kuddho brahmacāri;</i></a><br>
<a data-var="Tumheva → tuyheva (mr)"><i>Tumheva pāde saraṇaṃ gatāsmi,</i></a><br>
<a><i>Anvāgatā puttasokena bhikkhu”.</i></a></p>
<p><a data-ref="sc18, ms22J_2870, msdiv18"><i>“Tadeva hi etarahi ca mayhaṃ,</i></a><br>
<a data-var="mamatthi → mama natthi (pts-vp-pli1)"><i>Manopadoso na mamatthi koci;</i></a><br>
<a><i>Putto ca te vedamadena matto,</i></a><br>
<a><i>Atthaṃ na jānāti adhicca vede”.</i></a></p>
<p><a data-ref="sc19, ms22J_2871, msdiv19"><i>“Addhā have bhikkhu muhuttakena,</i></a><br>
<a><i>Sammuyhateva purisassa saññā;</i></a><br>
<a data-var="Ekāparādhaṃ → etāparādhaṃ (mr)"><i>Ekāparādhaṃ khama bhūripañña,</i></a><br>
<a><i>Na paṇḍitā kodhabalā bhavanti”.</i></a></p>
<p><a data-ref="sc20, pts-vp-pli4.386, ms22J_2872, msdiv20"><i>“Idañca mayhaṃ uttiṭṭhapiṇḍaṃ,</i></a><br>
<a data-var="Tava → taṃ (bj)"><i>Tava maṇḍabyo bhuñjatu appapañño;</i></a><br>
<a data-var="ca te naṃ → te puttaṃ (sya1ed, sya2ed)"><i>Yakkhā ca te naṃ na viheṭhayeyyuṃ,</i></a><br>
<a data-var="hessati → hohiti (bj, pts-vp-pli1)"><i>Putto ca te hessati so arogo”.</i></a></p>
<p><a data-ref="sc21, pts-vp-pli4.387, ms22J_2873, msdiv21"><i>“Maṇḍabya bālosi parittapañño,</i></a><br>
<a><i>Yo puññakhettānamakovidosi;</i></a><br>
<a><i>Mahakkasāvesu dadāsi dānaṃ,</i></a><br>
<a><i>Kiliṭṭhakammesu asaññatesu.</i></a></p>
<p><a data-ref="sc22, ms22J_2874, msdiv22"><i>Jaṭā ca kesā ajinā nivatthā,</i></a><br>
<a><i>Jarūdapānaṃva mukhaṃ parūḷhaṃ;</i></a><br>
<a data-var="dummarūpaṃ → rummarūpiṃ (bj, pts-vp-pli1)"><i>Pajaṃ imaṃ passatha dummarūpaṃ,</i></a><br>
<a><i>Na jaṭājinaṃ tāyati appapaññaṃ.</i></a></p>
<p><a data-ref="sc23, ms22J_2875, msdiv23"><i>Yesaṃ rāgo ca doso ca,</i></a><br>
<a><i>avijjā ca virājitā;</i></a><br>
<a><i>Khīṇāsavā arahanto,</i></a><br>
<a><i>tesu dinnaṃ mahapphalan”ti.</i></a></p>
</blockquote>
<p class="endsutta"><a data-ref="sc24, ms22J_2876"><i>Mātaṅgajātakaṃ paṭhamaṃ.</i></a></p>
</article>
</section>
</div>
</body>
</html>
