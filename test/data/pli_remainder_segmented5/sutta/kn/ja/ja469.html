<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja469">
<article>
<div class="hgroup">
<p class="division"><a><i>Jātaka</i></a></p>
<p><a><i>Dvādasakanipāta</i></a></p>
<p><a><i>Cūḷakuṇālavagga</i></a></p>
<h1><a><i>6. Mahākaṇhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.183, ms22J_2304, msdiv61"><i>“Kaṇho kaṇho ca ghoro ca,</i></a><br>
<a data-var="pabhāsavā → patāpavā (bj, sya1ed, sya2ed, pts-vp-pli1)"><i>sukkadāṭho pabhāsavā;</i></a><br>
<a><i>Baddho pañcahi rajjūhi,</i></a><br>
<a data-var="ravi → dhīra (bj, pts-vp-pli1); vīra (sya1ed, sya2ed)"><i>kiṃ ravi sunakho tava”.</i></a></p>
<p><a data-ref="sc2, ms22J_2305, msdiv62"><i>“Nāyaṃ migānamatthāya,</i></a><br>
<a data-var="usīnaka → usīnara (bj, pts-vp-pli1); usinnara (sya1ed, sya2ed)"><i>usīnaka bhavissati;</i></a><br>
<a><i>Manussānaṃ anayo hutvā,</i></a><br>
<a><i>tadā kaṇho pamokkhati”.</i></a></p>
<p><a data-ref="sc3, pts-vp-pli4.184, ms22J_2306, msdiv63"><i>“Pattahatthā samaṇakā,</i></a><br>
<a><i>muṇḍā saṅghāṭipārutā;</i></a><br>
<a><i>Naṅgalehi kasissanti,</i></a><br>
<a><i>tadā kaṇho pamokkhati.</i></a></p>
<p><a data-var="Tapassiniyo → tapanīyā (mr)" data-ref="sc4, ms22J_2307, msdiv64"><i>Tapassiniyo pabbajitā,</i></a><br>
<a><i>muṇḍā saṅghāṭipārutā;</i></a><br>
<a><i>Yadā loke gamissanti,</i></a><br>
<a><i>tadā kaṇho pamokkhati.</i></a></p>
<p><a data-ref="sc5, ms22J_2308, msdiv65"><i>Dīghottaroṭṭhā jaṭilā,</i></a><br>
<a><i>paṅkadantā rajassirā;</i></a><br>
<a data-var="codāya → vodāya (bj, pts-vp-pli1); codaya (sya1ed, sya2ed)"><i>Iṇaṃ codāya gacchanti,</i></a><br>
<a><i>tadā kaṇho pamokkhati.</i></a></p>
<p><a data-var="vede → vedaṃ (mr)" data-ref="sc6, ms22J_2309, msdiv66"><i>Adhicca vede sāvittiṃ,</i></a><br>
<a data-var="yaññatantañca → … tantrañca (bj, pts-vp-pli1); tatrañca (sya1ed, sya2ed)"><i>yaññatantañca brāhmaṇā;</i></a><br>
<a><i>Bhatikāya yajissanti,</i></a><br>
<a><i>tadā kaṇho pamokkhati.</i></a></p>
<p><a data-ref="sc7, ms22J_2310, msdiv67"><i>Mātaraṃ pitarañcāpi,</i></a><br>
<a><i>jiṇṇakaṃ gatayobbanaṃ;</i></a><br>
<a data-var="Pahū santo → pahū santā (bj); pahusanto (sya1ed, sya2ed)"><i>Pahū santo na bharanti,</i></a><br>
<a><i>tadā kaṇho pamokkhati.</i></a></p>
<p><a data-ref="sc8, ms22J_2311, msdiv68"><i>Mātaraṃ pitarañcāpi,</i></a><br>
<a><i>jiṇṇakaṃ gatayobbanaṃ;</i></a><br>
<a><i>Bālā tumheti vakkhanti,</i></a><br>
<a><i>tadā kaṇho pamokkhati.</i></a></p>
<p><a data-var="Ācariyabhariyaṃ sakhiṃ → ācariyabhariyaṃ sakhābhariyaṃ (bj, pts-vp-pli1); ācariyabhāriyaṃ sakhiṃ (sya2ed)" data-ref="sc9, ms22J_2312, msdiv69"><i>Ācariyabhariyaṃ sakhiṃ,</i></a><br>
<a data-var="pitucchakiṃ → pitucchayaṃ (bj); pitucchasaṃ (pts-vp-pli1)"><i>mātulāniṃ pitucchakiṃ;</i></a><br>
<a><i>Yadā loke gamissanti,</i></a><br>
<a><i>tadā kaṇho pamokkhati.</i></a></p>
<p><a data-ref="sc10, ms22J_2313, msdiv70"><i>Asicammaṃ gahetvāna,</i></a><br>
<a><i>khaggaṃ paggayha brāhmaṇā;</i></a><br>
<a><i>Panthaghātaṃ karissanti,</i></a><br>
<a><i>tadā kaṇho pamokkhati.</i></a></p>
<p><a data-ref="sc11, ms22J_2314, msdiv71"><i>Sukkacchavī vedhaverā,</i></a><br>
<a><i>thūlabāhū apātubhā;</i></a><br>
<a><i>Mittabhedaṃ karissanti,</i></a><br>
<a><i>tadā kaṇho pamokkhati.</i></a></p>
<p><a data-ref="sc12, ms22J_2315, msdiv72"><i>Māyāvino nekatikā,</i></a><br>
<a><i>asappurisacintakā;</i></a><br>
<a><i>Yadā loke bhavissanti,</i></a><br>
<a><i>tadā kaṇho pamokkhatī”ti.</i></a></p>
</blockquote>
<p class="endsutta"><a data-ref="sc13, ms22J_2316"><i>Mahākaṇhajātakaṃ chaṭṭhaṃ.</i></a></p>
</article>
</section>
</div>
</body>
</html>
