<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja371">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Aḍḍhavagga</i></a></p>
<h1><a><i>1. Dīghītikosalajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.211, ms22J_1277, msdiv110"><i>“Evaṃbhūtassa te rāja,</i></a><br>
<a data-var="vase → vaso (pts-vp-pli1, mr)"><i>āgatassa vase mama;</i></a><br>
<a><i>Atthi nu koci pariyāyo,</i></a><br>
<a><i>yo taṃ dukkhā pamocaye”.</i></a></p>
<p><a data-ref="sc2, ms22J_1278, msdiv111"><i>“Evaṃbhūtassa me tāta,</i></a><br>
<a><i>āgatassa vase tava;</i></a><br>
<a><i>Natthi no koci pariyāyo,</i></a><br>
<a><i>yo maṃ dukkhā pamocaye”.</i></a></p>
<p><a data-ref="sc3, pts-vp-pli3.217, ms22J_1279, msdiv112"><i>“Nāññaṃ sucaritaṃ rāja,</i></a><br>
<a><i>nāññaṃ rāja subhāsitaṃ;</i></a><br>
<a><i>Tāyate maraṇakāle,</i></a><br>
<a><i>evamevitaraṃ dhanaṃ.</i></a></p>
<p><a data-ref="sc4, ms22J_1280, msdiv113"><i>Akkocchi maṃ avadhi maṃ,</i></a><br>
<a><i>ajini maṃ ahāsi me;</i></a><br>
<a><i>Ye ca taṃ upanayhanti,</i></a><br>
<a><i>veraṃ tesaṃ na sammati.</i></a></p>
<p><a data-ref="sc5, ms22J_1281, msdiv114"><i>Akkocchi maṃ avadhi maṃ,</i></a><br>
<a><i>ajini maṃ ahāsi me;</i></a><br>
<a><i>Ye ca taṃ nupanayhanti,</i></a><br>
<a><i>veraṃ tesūpasammati.</i></a></p>
<p><a data-ref="sc6, ms22J_1282, msdiv115"><i>Na hi verena verāni,</i></a><br>
<a><i>sammantīdha kudācanaṃ;</i></a><br>
<a><i>Averena ca sammanti,</i></a><br>
<a><i>esa dhammo sanantano”ti.</i></a></p>
</blockquote>
<p class="endsutta"><a data-var="Dīghītikosalajātakaṃ → dīghitikosalajātakaṃ (bj, pts-vp-pli1)" data-ref="sc7, ms22J_1283"><i>Dīghītikosalajātakaṃ paṭhamaṃ.</i></a></p>
</article>
</section>
</div>
</body>
</html>
