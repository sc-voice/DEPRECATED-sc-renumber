<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja287">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Abbhantaravagga</i></a></p>
<h1><a><i>7. Lābhagarahajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.421, ms22J_820, msdiv109"><i>“Nānummatto nāpisuṇo,</i></a><br>
<a><i>nānaṭo nākutūhalo;</i></a><br>
<a><i>Mūḷhesu labhate lābhaṃ,</i></a><br>
<a><i>esā te anusāsanī”.</i></a></p>
<p><a data-ref="sc2, ms22J_821, msdiv110"><i>“Dhiratthu taṃ yasalābhaṃ,</i></a><br>
<a><i>dhanalābhañca brāhmaṇa;</i></a><br>
<a><i>Yā vutti vinipātena,</i></a><br>
<a data-var="adhammacaraṇena → adhammacariyāya (bj, sya1ed, sya2ed)"><i>adhammacaraṇena vā.</i></a></p>
<p><a data-ref="sc3, ms22J_822, msdiv111"><i>Api ce pattamādāya,</i></a><br>
<a><i>anagāro paribbaje;</i></a><br>
<a data-var="seyyo → seyyā (pts-vp-pli1)"><i>Esāva jīvikā seyyo,</i></a><br>
<a><i>yā cādhammena esanā”ti.</i></a></p>
</blockquote>
<p class="endsutta"><a data-var="Lābhagarahajātakaṃ → lābhagarahikajātakaṃ (sya1ed, sya2ed)" data-ref="sc4, ms22J_823"><i>Lābhagarahajātakaṃ sattamaṃ.</i></a></p>
</article>
</section>
</div>
</body>
</html>
