<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja395">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>10. Pārāvatajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.314, ms22J_1473, msdiv135"><i>“Cirassaṃ vata passāmi,</i></a><br>
<a><i>sahāyaṃ maṇidhārinaṃ;</i></a><br>
<a data-var="Sukatā → sukatāya (bj, pts-vp-pli1)"><i>Sukatā massukuttiyā,</i></a><br>
<a><i>sobhate vata me sakhā”.</i></a></p>
<p><a data-ref="sc2, pts-vp-pli3.315, ms22J_1474, msdiv136"><i>“Parūḷhakacchanakhalomo,</i></a><br>
<a><i>ahaṃ kammesu byāvaṭo;</i></a><br>
<a><i>Cirassaṃ nhāpitaṃ laddhā,</i></a><br>
<a data-var="hārayiṃ → apahārayiṃ (bj, pts-vp-pli1); hārayi (sya1ed, sya2ed)"><i>lomaṃ taṃ ajja hārayiṃ”.</i></a></p>
<p><a data-ref="sc3, ms22J_1475, msdiv137"><i>“Yannu lomaṃ ahāresi,</i></a><br>
<a><i>dullabhaṃ laddha kappakaṃ;</i></a><br>
<a><i>Atha kiñcarahi te samma,</i></a><br>
<a data-var="kaṇṭhe kiṇikiṇāyati → kaṇṭhe kiṇakiṇāyati (bj, pts-vp-pli1); kaṇṭhe kiṃnikilāyati (sya1ed, sya2ed); idaṃ kaṇṭhe kiṇāyati (mr)"><i>kaṇṭhe kiṇikiṇāyati”.</i></a></p>
<p><a data-ref="sc4, ms22J_1476, msdiv138"><i>“Manussasukhumālānaṃ,</i></a><br>
<a><i>maṇi kaṇṭhesu lambati;</i></a><br>
<a><i>Tesāhaṃ anusikkhāmi,</i></a><br>
<a><i>mā tvaṃ maññi davā kataṃ.</i></a></p>
<p><a data-ref="sc5, ms22J_1477, msdiv139"><i>Sacepimaṃ pihayasi,</i></a><br>
<a><i>massukuttiṃ sukāritaṃ;</i></a><br>
<a><i>Kārayissāmi te samma,</i></a><br>
<a><i>maṇiñcāpi dadāmi te”.</i></a></p>
<p><a data-ref="sc6, ms22J_1478, msdiv140"><i>“Tvaññeva maṇinā channo,</i></a><br>
<a><i>Sukatāya ca massuyā;</i></a><br>
<a><i>Āmanta kho taṃ gacchāmi,</i></a><br>
<a><i>Piyaṃ me tavadassanan”ti. (980)</i></a></p>
</blockquote>
<p class="endsutta"><a data-var="Pārāvatajātakaṃ → kākajātakaṃ (bj, pts-vp-pli1); maṇijātakaṃ (sya1ed, sya2ed)" data-ref="sc7, ms22J_1479"><i>Pārāvatajātakaṃ dasamaṃ.</i></a></p>
<p class="endvagga"><a data-var="Kharaputtavaggo → senakavaggo (bj, pts-vp-pli1); khuraputtavaggo (sya1ed, sya2ed); sūcivaggo (mr)"><i>Kharaputtavaggo dutiyo.</i></a></p>
<p class="uddana-intro"><a data-ref="sc8, ms22J_1480"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms22J_1481"><i>Atha passa sasūci ca tuṇḍilako,</i></a><br>
<a><i>Miga mayhakapañcamapakkhivaro;</i></a><br>
<a><i>Atha pañjali vārija mejjha puna,</i></a><br>
<a><i>Atha vaṭṭa kapotavarena dasāti.</i></a></p>
</blockquote>
<p class="uddana-intro"><a data-ref="sc10, ms22J_1482"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc11, ms22J_1483"><i>Atha vaggaṃ pakittissaṃ,</i></a><br>
<a><i>chanipātaṃ varuttame;</i></a><br>
<a data-var="kharo ca → senako (bj); sūci ca (sya1ed, sya2ed, mr)"><i>Avāriyā ca kharo ca,</i></a><br>
<a><i>dve ca vuttā subyañjanāti.</i></a></p>
</blockquote>
<p class="endsection"><a data-ref="sc12, ms22J_1484"><i>Chakkanipātaṃ niṭṭhitaṃ.</i></a></p>
</article>
</section>
</div>
</body>
</html>
