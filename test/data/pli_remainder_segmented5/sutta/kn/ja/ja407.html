<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja407">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>2. Mahākapijātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.373, ms22J_1580, msdiv83"><i>“Attānaṃ saṅkamaṃ katvā,</i></a><br>
<a><i>Yo sotthiṃ samatārayi;</i></a><br>
<a data-var="kime → kimo (bj, pts-vp-pli1); kiṃme (sya1ed, sya2ed)"><i>Kiṃ tvaṃ tesaṃ kime tuyhaṃ,</i></a><br>
<a data-var="ete → hete (sya1ed, sya2ed); so te (mr)"><i>Honti ete mahākapi”.</i></a></p>
<p><a data-ref="sc2, ms22J_1581, msdiv84"><i>“Rājāhaṃ issaro tesaṃ,</i></a><br>
<a><i>yūthassa parihārako;</i></a><br>
<a><i>Tesaṃ sokaparetānaṃ,</i></a><br>
<a><i>bhītānaṃ te arindama.</i></a></p>
<p><a data-var="Ullaṅghayitvā → sa laṅghayitvā (pts-vp-pli1); sulaṅghayitvā (mr)" data-ref="sc3, ms22J_1582, msdiv85"><i>Ullaṅghayitvā attānaṃ,</i></a><br>
<a><i>vissaṭṭhadhanuno sataṃ;</i></a><br>
<a><i>Tato aparapādesu,</i></a><br>
<a><i>daḷhaṃ bandhaṃ latāguṇaṃ.</i></a></p>
<p><a data-ref="sc4, ms22J_1583, msdiv86"><i>Chinnabbhamiva vātena,</i></a><br>
<a data-var="Nuṇṇo → nunno (bj)"><i>Nuṇṇo rukkhaṃ upāgamiṃ;</i></a><br>
<a><i>Sohaṃ appabhavaṃ tattha,</i></a><br>
<a><i>Sākhaṃ hatthehi aggahiṃ.</i></a></p>
<p><a data-ref="sc5, ms22J_1584, msdiv87"><i>Taṃ maṃ viyāyataṃ santaṃ,</i></a><br>
<a><i>sākhāya ca latāya ca;</i></a><br>
<a><i>Samanukkamantā pādehi,</i></a><br>
<a><i>sotthiṃ sākhāmigā gatā.</i></a></p>
<p><a data-ref="sc6, ms22J_1585, msdiv88"><i>Taṃ maṃ na tapate bandho,</i></a><br>
<a data-var="mato → vadho (bj, sya1ed, sya2ed, pts-vp-pli1)"><i>mato me na tapessati;</i></a><br>
<a><i>Sukhamāharitaṃ tesaṃ,</i></a><br>
<a><i>yesaṃ rajjamakārayiṃ.</i></a></p>
<p><a data-ref="sc7, ms22J_1586, msdiv89"><i>Esā te upamā rāja,</i></a><br>
<a data-var="taṃ suṇohi arindama → atthasandassanī katā (si, pts-vp-pli1ed), taṃ suṇāhi arindama (sya1ed), taṃ suṇāhi arindamaṃ (sya2ed)"><i>taṃ suṇohi arindama;</i></a><br>
<a><i>Raññā raṭṭhassa yoggassa,</i></a><br>
<a><i>balassa nigamassa ca;</i></a><br>
<a><i>Sabbesaṃ sukhameṭṭhabbaṃ,</i></a><br>
<a><i>khattiyena pajānatā”ti.</i></a></p>
</blockquote>
<p class="endsutta"><a data-ref="sc8, ms22J_1587"><i>Mahākapijātakaṃ dutiyaṃ.</i></a></p>
</article>
</section>
</div>
</body>
</html>
