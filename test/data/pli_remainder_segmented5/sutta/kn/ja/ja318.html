<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja318">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Pucimandavagga</i></a></p>
<h1><a><i>8. Kaṇaverajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.62, ms22J_970, msdiv69"><i>“Yaṃ taṃ vasantasamaye,</i></a><br>
<a><i>kaṇaveresu bhāṇusu;</i></a><br>
<a><i>Sāmaṃ bāhāya pīḷesi,</i></a><br>
<a><i>sā taṃ ārogyamabravi”.</i></a></p>
<p><a data-ref="sc2, ms22J_971, msdiv70"><i>“Ambho na kira saddheyyaṃ,</i></a><br>
<a><i>yaṃ vāto pabbataṃ vahe;</i></a><br>
<a><i>Pabbatañce vahe vāto,</i></a><br>
<a><i>sabbampi pathaviṃ vahe;</i></a><br>
<a data-var="kālakatā → kālaṅkatā (mr)"><i>Yattha sāmā kālakatā,</i></a><br>
<a><i>sā maṃ ārogyamabravi”.</i></a></p>
<p><a data-ref="sc3, pts-vp-pli3.63, ms22J_972, msdiv71"><i>“Na ceva sā kālakatā,</i></a><br>
<a><i>na ca sā aññamicchati;</i></a><br>
<a data-var="Ekabhattikinī → ekabhattā kira (bj, sya1ed, sya2ed); ekabhattakinī (pts-vp-pli1)"><i>Ekabhattikinī sāmā,</i></a><br>
<a><i>tameva abhikaṅkhati”.</i></a></p>
<p><a data-var="Asanthutaṃ maṃ cirasanthutena → asandhataṃ maṃ cirasandhatena (mr)" data-ref="sc4, ms22J_973, msdiv72"><i>“Asanthutaṃ maṃ cirasanthutena,</i></a><br>
<a><i>Nimīni sāmā adhuvaṃ dhuvena;</i></a><br>
<a><i>Mayāpi sāmā nimineyya aññaṃ,</i></a><br>
<a><i>Ito ahaṃ dūrataraṃ gamissan”ti.</i></a></p>
</blockquote>
<p class="endsutta"><a data-ref="sc5, ms22J_974"><i>Kaṇaverajātakaṃ aṭṭhamaṃ.</i></a></p>
</article>
</section>
</div>
</body>
</html>
