<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja341">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Cūḷakuṇālavagga</i></a></p>
<h1><a><i>1. Kaṇḍarījātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.132, ms22J_1091, msdiv161"><i>Narānamārāmakarāsu nārisu,</i></a><br>
<a><i>Anekacittāsu aniggahāsu ca;</i></a><br>
<a data-var="Sabbattha nāpītikarāpi → sabba'ttanāpītikarāpi (bj, sya1ed, sya2ed) | siyā → siyuṃ (sya1ed, sya2ed)"><i>Sabbattha nāpītikarāpi ce siyā,</i></a><br>
<a><i>Na vissase titthasamā hi nāriyo.</i></a></p>
<p><a data-var="Yaṃ ve → yañca (sya1ed, sya2ed, mr) | kaṇḍarīkinnarānaṃ → kaṇḍari kinnarānaṃ (bj); kinnarakinnarīnaṃ (sya1ed, sya2ed); kinnarīkinnarānaṃ (mr)" data-ref="sc2, ms22J_1092, msdiv162"><i>“Yaṃ ve disvā kaṇḍarīkinnarānaṃ,</i></a><br>
<a><i>Sabbitthiyo na ramanti agāre;</i></a><br>
<a><i>Taṃ tādisaṃ maccaṃ cajitvā bhariyā,</i></a><br>
<a><i>Aññaṃ disvā purisaṃ pīṭhasappiṃ”.</i></a></p>
<p><a data-var="bāvarikassa → pāvārikassa (bj)" data-ref="sc3, ms22J_1093, msdiv163"><i>“Bakassa ca bāvarikassa rañño,</i></a><br>
<a><i>Accantakāmānugatassa bhariyā;</i></a><br>
<a data-var="Avācarī → accācarī (sya1ed, sya2ed); anācari (mr) | paṭṭhavasānugassa → baddhavasānugassa (bj, sya1ed, sya2ed); pattavasānugatassa (mr)"><i>Avācarī paṭṭhavasānugassa,</i></a><br>
<a><i>Kaṃ vāpi itthī nāticare tadaññaṃ”.</i></a></p>
<p><a data-ref="sc4, ms22J_1094, msdiv164"><i>“Piṅgiyānī sabbalokissarassa,</i></a><br>
<a><i>Rañño piyā brahmadattassa bhariyā;</i></a><br>
<a><i>Avācarī paṭṭhavasānugassa,</i></a><br>
<a><i>Taṃ vāpi sā nājjhagā kāmakāminī”ti.</i></a></p>
</blockquote>
<p class="endsutta"><a data-var="Kaṇḍarījātakaṃ → kinnarījātakaṃ (bj, mr); kuṇḍalikajātakaṃ (sya1ed, sya2ed); kaṇḍarijātakaṃ (pts-vp-pli1)" data-ref="sc5, ms22J_1095"><i>Kaṇḍarījātakaṃ paṭhamaṃ.</i></a></p>
</article>
</section>
</div>
</body>
</html>
