<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja301">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>1. Cūḷakāliṅgajātaka</i></a></h1>
</div>
<blockquote class="gatha">
<p><a data-var="Vivarathimāsaṃ → vivaratha imāsaṃ (bj, sya1ed, sya2ed, pts-vp-pli1)" data-ref="sc1, pts-vp-pli3.3, ms22J_883, msdiv1"><i>“Vivarathimāsaṃ dvāraṃ,</i></a><br>
<a data-var="Nagaraṃ pavisantu → pavisituṃ mayā (bj, mr); nagarantaṃ pavīsituṃ (sya1ed, sya2ed)"><i>Nagaraṃ pavisantu aruṇarājassa;</i></a><br>
<a><i>Sīhena susiṭṭhena,</i></a><br>
<a data-var="Surakkhitaṃ → surakkhitaṃ (pts-vp-pli1); susiṭṭhena (mr)"><i>Surakkhitaṃ nandisenena”.</i></a></p>
<p><a data-ref="sc2, pts-vp-pli3.6, ms22J_884, msdiv2"><i>“Jayo kaliṅgānamasayhasāhinaṃ,</i></a><br>
<a data-var="anayo → ajayo (sya1ed, sya2ed); anvito (mr)"><i>Parājayo anayo assakānaṃ;</i></a><br>
<a><i>Icceva te bhāsitaṃ brahmacāri,</i></a><br>
<a><i>Na ujjubhūtā vitathaṃ bhaṇanti”.</i></a></p>
<p><a data-ref="sc3, ms22J_885, msdiv3"><i>“Devā musāvādamupātivattā,</i></a><br>
<a data-var="dhanaṃ paramaṃ tesu → tathaṃ paramaṃ karaṃ nu (sya1ed, sya2ed); tathaṃ pemakaraṃ nu (mr)"><i>Saccaṃ dhanaṃ paramaṃ tesu sakka;</i></a><br>
<a><i>Taṃ te musā bhāsitaṃ devarāja,</i></a><br>
<a><i>Kiṃ vā paṭicca maghavā mahinda”.</i></a></p>
<p><a data-ref="sc4, ms22J_886, msdiv4"><i>“Nanu te sutaṃ brāhmaṇa bhaññamāne,</i></a><br>
<a><i>Devā na issanti purisaparakkamassa;</i></a><br>
<a data-var="abhejjo → adejjho (bj, pts-vp-pli1); abhijjo (mr)"><i>Damo samādhi manaso abhejjo,</i></a><br>
<a data-var="nikkamanañca → nikkhamanañca (bj)"><i>Abyaggatā nikkamanañca kāle;</i></a><br>
<a><i>Daḷhañca viriyaṃ purisaparakkamo ca,</i></a><br>
<a><i>Teneva āsi vijayo assakānan”ti.</i></a></p>
</blockquote>
<p class="endsutta"><a data-var="Cūḷakāliṅgajātakaṃ → cullakaliṅgajātakaṃ (bj); cullakāliṅgajātakaṃ (sya1ed, sya2ed, pts-vp-pli1)" data-ref="sc5, ms22J_887"><i>Cūḷakāliṅgajātakaṃ paṭhamaṃ.</i></a></p>
</article>
</section>
</div>
</body>
</html>
