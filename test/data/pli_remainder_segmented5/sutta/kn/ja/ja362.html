<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja362">
<article>
<div class="hgroup">
<p class="division"><a><i>Jātaka</i></a></p>
<p><a><i>Pañcakanipāta</i></a></p>
<p><a><i>Vaṇṇārohavagga</i></a></p>
<h1><a><i>2. Sīlavīmaṃsajātaka</i></a></h1>
</div>
<blockquote class="gatha">
<p><a data-ref="sc1, ms22J_1223, msdiv65"><i>“Sīlaṃ seyyo sutaṃ seyyo,</i></a><br>
<a><i>iti me saṃsayo ahu;</i></a><br>
<a><i>Sīlameva sutā seyyo,</i></a><br>
<a><i>iti me natthi saṃsayo.</i></a></p>
<p><a data-ref="sc2, ms22J_1224, msdiv66"><i>Moghā jāti ca vaṇṇo ca,</i></a><br>
<a><i>sīlameva kiruttamaṃ;</i></a><br>
<a><i>Sīlena anupetassa,</i></a><br>
<a><i>sutenattho na vijjati.</i></a></p>
<p><a data-ref="sc3, ms22J_1225, msdiv67"><i>Khattiyo ca adhammaṭṭho,</i></a><br>
<a><i>vesso cādhammanissito;</i></a><br>
<a><i>Te pariccajjubho loke,</i></a><br>
<a><i>upapajjanti duggatiṃ.</i></a></p>
<p><a data-ref="sc4, ms22J_1226, msdiv68"><i>Khattiyā brāhmaṇā vessā,</i></a><br>
<a><i>suddā caṇḍālapukkusā;</i></a><br>
<a><i>Idha dhammaṃ caritvāna,</i></a><br>
<a><i>bhavanti tidive samā.</i></a></p>
<p><a data-ref="sc5, pts-vp-pli3.195, ms22J_1227, msdiv69"><i>Na vedā samparāyāya,</i></a><br>
<a data-var="nāpi → nopi (bj, pts-vp-pli1); napi (sya1ed, sya2ed)"><i>Na jāti nāpi bandhavā;</i></a><br>
<a><i>Sakañca sīlaṃ saṃsuddhaṃ,</i></a><br>
<a data-var="sukhāya cā”ti → sukhāvahanti (bj, sya1ed, sya2ed)"><i>Samparāyāya sukhāya cā”ti.</i></a></p>
</blockquote>
<p class="endsutta"><a data-ref="sc6, ms22J_1228"><i>Sīlavīmaṃsajātakaṃ dutiyaṃ.</i></a></p>
</article>
</section>
</div>
</body>
</html>
