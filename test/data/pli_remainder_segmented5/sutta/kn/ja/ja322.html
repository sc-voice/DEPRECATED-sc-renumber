<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja322">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>2. Duddubhajātaka</i></a></h1>
</div>
<blockquote class="gatha">
<p><a data-var="Duddubhāyati → daddabhāyati (bj, pts-vp-pli1)" data-ref="sc1, pts-vp-pli3.77, ms22J_992, msdiv85"><i>“Duddubhāyati bhaddante,</i></a><br>
<a><i>yasmiṃ dese vasāmahaṃ;</i></a><br>
<a><i>Ahampetaṃ na jānāmi,</i></a><br>
<a><i>kimetaṃ duddubhāyati”.</i></a></p>
<p><a data-var="Beluvaṃ → veluvaṃ (sya1ed, sya2ed); bellaṃ (pts-vp-pli1)" data-ref="sc2, ms22J_993, msdiv86"><i>“Beluvaṃ patitaṃ sutvā,</i></a><br>
<a data-var="duddubhanti → daddabhanti (bj); dabhakkanti (pts-vp-pli1)"><i>duddubhanti saso javi;</i></a><br>
<a><i>Sasassa vacanaṃ sutvā,</i></a><br>
<a><i>santattā migavāhinī.</i></a></p>
<p><a data-ref="sc3, ms22J_994, msdiv87"><i>Appatvā padaviññāṇaṃ,</i></a><br>
<a><i>paraghosānusārino;</i></a><br>
<a><i>Panādaparamā bālā,</i></a><br>
<a><i>te honti parapattiyā.</i></a></p>
<p><a data-ref="sc4, pts-vp-pli3.78, ms22J_995, msdiv88"><i>Ye ca sīlena sampannā,</i></a><br>
<a><i>paññāyūpasame ratā;</i></a><br>
<a><i>Ārakā viratā dhīrā,</i></a><br>
<a><i>na honti parapattiyā”ti.</i></a></p>
</blockquote>
<p class="endsutta"><a data-var="Duddubhajātakaṃ → daddabhajātakaṃ (bj, pts-vp-pli1); daddubhāyajātakaṃ (sya1ed, sya2ed)" data-ref="sc5, ms22J_996"><i>Duddubhajātakaṃ dutiyaṃ.</i></a></p>
</article>
</section>
</div>
</body>
</html>
