<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja409">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Gandhāravagga</i></a></p>
<h1><a><i>4. Daḷhadhammajātaka</i></a></h1>
</div>
<blockquote class="gatha">
<p><a data-var="daḷhadhammassa → daḷhadhammāya (bj, pts-vp-pli1)" data-ref="sc1, pts-vp-pli3.386, ms22J_1597, msdiv98"><i>“Ahañce daḷhadhammassa,</i></a><br>
<a><i>vahantī nābhirādhayiṃ;</i></a><br>
<a><i>Dharantī urasi sallaṃ,</i></a><br>
<a><i>yuddhe vikkantacārinī.</i></a></p>
<p><a data-var="Nūna rājā na jānāti → naha nūna rājā jānāti (bj, pts-vp-pli1)" data-ref="sc2, ms22J_1598, msdiv99"><i>Nūna rājā na jānāti,</i></a><br>
<a><i>mama vikkamaporisaṃ;</i></a><br>
<a><i>Saṅgāme sukatantāni,</i></a><br>
<a><i>dūtavippahitāni ca.</i></a></p>
<p><a data-ref="sc3, ms22J_1599, msdiv100"><i>Sā nūnāhaṃ marissāmi,</i></a><br>
<a data-var="aparāyinī → aparāyaṇī (?)"><i>abandhu aparāyinī;</i></a><br>
<a data-var="Tadā hi → tathā hi (pts-vp-pli1)"><i>Tadā hi kumbhakārassa,</i></a><br>
<a><i>dinnā chakaṇahārikā”.</i></a></p>
<p><a data-ref="sc4, pts-vp-pli3.387, ms22J_1600, msdiv101"><i>“Yāvatāsīsatī poso,</i></a><br>
<a><i>tāvadeva pavīṇati;</i></a><br>
<a><i>Atthāpāye jahanti naṃ,</i></a><br>
<a><i>oṭṭhibyādhiṃva khattiyo.</i></a></p>
<p><a data-ref="sc5, ms22J_1601, msdiv102"><i>Yo pubbe katakalyāṇo,</i></a><br>
<a><i>katattho nāvabujjhati;</i></a><br>
<a><i>Atthā tassa palujjanti,</i></a><br>
<a><i>ye honti abhipatthitā.</i></a></p>
<p><a data-ref="sc6, ms22J_1602, msdiv103"><i>Yo pubbe katakalyāṇo,</i></a><br>
<a><i>katattho manubujjhati;</i></a><br>
<a><i>Atthā tassa pavaḍḍhanti,</i></a><br>
<a><i>ye honti abhipatthitā.</i></a></p>
<p><a data-var="bhaddante → bhaddaṃ vo (bj, sya1ed, sya2ed, pts-vp-pli1)" data-ref="sc7, ms22J_1603, msdiv104"><i>Taṃ vo vadāmi bhaddante,</i></a><br>
<a><i>yāvantettha samāgatā;</i></a><br>
<a><i>Sabbe kataññuno hotha,</i></a><br>
<a><i>ciraṃ saggamhi ṭhassathā”ti.</i></a></p>
</blockquote>
<p class="endsutta"><a data-ref="sc8, ms22J_1604"><i>Daḷhadhammajātakaṃ catutthaṃ.</i></a></p>
</article>
</section>
</div>
</body>
</html>
