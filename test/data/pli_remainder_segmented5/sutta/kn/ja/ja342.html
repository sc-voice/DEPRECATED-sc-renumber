<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja342">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Cūḷakuṇālavagga</i></a></p>
<h1><a><i>2. Vānarajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.133, ms22J_1096, msdiv165"><i>“Asakkhiṃ vata attānaṃ,</i></a><br>
<a><i>uddhātuṃ udakā thalaṃ;</i></a><br>
<a><i>Na dānāhaṃ puna tuyhaṃ,</i></a><br>
<a><i>vasaṃ gacchāmi vārija.</i></a></p>
<p><a data-ref="sc2, ms22J_1097, msdiv166"><i>Alametehi ambehi,</i></a><br>
<a><i>jambūhi panasehi ca;</i></a><br>
<a><i>Yāni pāraṃ samuddassa,</i></a><br>
<a><i>varaṃ mayhaṃ udumbaro.</i></a></p>
<p><a data-ref="sc3, ms22J_1098, msdiv167"><i>Yo ca uppatitaṃ atthaṃ,</i></a><br>
<a><i>na khippamanubujjhati;</i></a><br>
<a><i>Amittavasamanveti,</i></a><br>
<a><i>pacchā ca anutappati.</i></a></p>
<p><a data-ref="sc4, pts-vp-pli3.134, ms22J_1099, msdiv168"><i>Yo ca uppatitaṃ atthaṃ,</i></a><br>
<a><i>khippameva nibodhati;</i></a><br>
<a><i>Muccate sattusambādhā,</i></a><br>
<a><i>na ca pacchānutappatī”ti.</i></a></p>
</blockquote>
<p class="endsutta"><a data-ref="sc5, ms22J_1100"><i>Vānarajātakaṃ dutiyaṃ.</i></a></p>
</article>
</section>
</div>
</body>
</html>
