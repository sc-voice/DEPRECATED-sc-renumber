<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja312">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Pucimandavagga</i></a></p>
<h1><a><i>2. Kassapamandiyajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.38, ms22J_940, msdiv45"><i>“Api kassapa mandiyā,</i></a><br>
<a data-var="sapati hanti → sampaṭihanti (mr)"><i>yuvā sapati hanti vā;</i></a><br>
<a><i>Sabbaṃ taṃ khamate dhīro,</i></a><br>
<a><i>paṇḍito taṃ titikkhati.</i></a></p>
<p><a data-ref="sc2, ms22J_941, msdiv46"><i>Sacepi santo vivadanti,</i></a><br>
<a><i>khippaṃ sandhīyare puna;</i></a><br>
<a><i>Bālā pattāva bhijjanti,</i></a><br>
<a><i>na te samathamajjhagū.</i></a></p>
<p><a data-ref="sc3, ms22J_942, msdiv47"><i>Ete bhiyyo samāyanti,</i></a><br>
<a><i>sandhi tesaṃ na jīrati;</i></a><br>
<a><i>Yo cādhipannaṃ jānāti,</i></a><br>
<a><i>yo ca jānāti desanaṃ.</i></a></p>
<p><a data-ref="sc4, ms22J_943, msdiv48"><i>Eso hi uttaritaro,</i></a><br>
<a><i>Bhāravaho dhuraddharo;</i></a><br>
<a><i>Yo paresādhipannānaṃ,</i></a><br>
<a><i>Sayaṃ sandhātumarahatī”ti.</i></a></p>
</blockquote>
<p class="endsutta"><a data-ref="sc5, ms22J_944"><i>Kassapamandiyajātakaṃ dutiyaṃ.</i></a></p>
</article>
</section>
</div>
</body>
</html>
