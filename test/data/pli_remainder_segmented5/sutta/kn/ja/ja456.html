<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja456">
<article>
<div class="hgroup">
<p class="division"><a><i>Jātaka</i></a></p>
<p><a><i>Ekādasakanipāta</i></a></p>
<p><a><i>Mātuposakavagga</i></a></p>
<h1><a><i>2. Juṇhajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli4.97, ms22J_2120, msdiv13"><i>“Suṇohi mayhaṃ vacanaṃ janinda,</i></a><br>
<a><i>Atthena juṇhamhi idhānupatto;</i></a><br>
<a><i>Na brāhmaṇe addhike tiṭṭhamāne,</i></a><br>
<a data-var="Gantabbamāhu → gantabyamāhu (mr) | dvipadindaseṭṭha → dipadānaseṭṭha (bj, pts-vp-pli1); dvipadānaseṭṭha (sya1ed, sya2ed)"><i>Gantabbamāhu dvipadindaseṭṭha”.</i></a></p>
<p><a data-ref="sc2, ms22J_2121, msdiv14"><i>“Suṇomi tiṭṭhāmi vadehi brahme,</i></a><br>
<a data-var="Yenāsi → yenāpi (sya1ed, sya2ed, mr)"><i>Yenāsi atthena idhānupatto;</i></a><br>
<a><i>Kaṃ vā tvamatthaṃ mayi patthayāno,</i></a><br>
<a><i>Idhāgamā brahme tadiṅgha brūhi”.</i></a></p>
<p><a data-ref="sc3, ms22J_2122, msdiv15"><i>“Dadāhi me gāmavarāni pañca,</i></a><br>
<a><i>Dāsīsataṃ satta gavaṃsatāni;</i></a><br>
<a><i>Parosahassañca suvaṇṇanikkhe,</i></a><br>
<a><i>Bhariyā ca me sādisī dve dadāhi.</i></a></p>
<p><a data-ref="sc4, pts-vp-pli4.98, ms22J_2123, msdiv16"><i>Tapo nu te brāhmaṇa bhiṃsarūpo,</i></a><br>
<a><i>Mantā nu te brāhmaṇa cittarūpā;</i></a><br>
<a data-var="Yakkhā nu → yakkhāva (bj, pts-vp-pli1)"><i>Yakkhā nu te assavā santi keci,</i></a><br>
<a><i>Atthaṃ vā me abhijānāsi kattaṃ.</i></a></p>
<p><a data-ref="sc5, ms22J_2124, msdiv17"><i>Na me tapo atthi na cāpi mantā,</i></a><br>
<a><i>Yakkhāpi me assavā natthi keci;</i></a><br>
<a><i>Atthampi te nābhijānāmi kattaṃ,</i></a><br>
<a data-var="ca kho → pubbeva kho (sya1ed, sya2ed, mr)"><i>Pubbe ca kho saṅgatimattamāsi.</i></a></p>
<p><a data-ref="sc6, ms22J_2125, msdiv18"><i>Paṭhamaṃ idaṃ dassanaṃ jānato me,</i></a><br>
<a><i>Na tābhijānāmi ito puratthā;</i></a><br>
<a><i>Akkhāhi me pucchito etamatthaṃ,</i></a><br>
<a><i>Kadā kuhiṃ vā ahu saṅgamo no.</i></a></p>
<p><a data-ref="sc7, ms22J_2126, msdiv19"><i>Gandhārarājassa puramhi ramme,</i></a><br>
<a><i>Avasimhase takkasīlāyaṃ deva;</i></a><br>
<a data-var="timīsikāyaṃ → timissikāyaṃ (bj); timissakāyaṃ (sya1ed, sya2ed)"><i>Tatthandhakāramhi timīsikāyaṃ,</i></a><br>
<a><i>Aṃsena aṃsaṃ samaghaṭṭayimha.</i></a></p>
<p><a data-ref="sc8, ms22J_2127, msdiv20"><i>Te tattha ṭhatvāna ubho janinda,</i></a><br>
<a data-var="Sārāṇiyaṃ → sāraṇīyaṃ (mr) | vītisārayimha → vītisārimha (bj, sya1ed, sya2ed, pts-vp-pli1)"><i>Sārāṇiyaṃ vītisārayimha tattha;</i></a><br>
<a><i>Sāyeva no saṅgatimattamāsi,</i></a><br>
<a><i>Tato na pacchā na pure ahosi.</i></a></p>
<p><a data-ref="sc9, ms22J_2128, msdiv21"><i>Yadā kadāci manujesu brahme,</i></a><br>
<a><i>Samāgamo sappurisena hoti;</i></a><br>
<a><i>Na paṇḍitā saṅgatisanthavāni,</i></a><br>
<a><i>Pubbe kataṃ vāpi vināsayanti.</i></a></p>
<p><a data-var="Bālāva → bālā ca (bj, sya1ed, sya2ed, pts-vp-pli1)" data-ref="sc10, ms22J_2129, msdiv22"><i>Bālāva kho saṅgatisanthavāni,</i></a><br>
<a><i>Pubbe kataṃ vāpi vināsayanti;</i></a><br>
<a><i>Bahumpi bālesu kataṃ vinassati,</i></a><br>
<a><i>Tathā hi bālā akataññurūpā.</i></a></p>
<p><a data-ref="sc11, pts-vp-pli4.99, ms22J_2130, msdiv23"><i>Dhīrā ca kho saṅgatisanthavāni,</i></a><br>
<a><i>Pubbe kataṃ vāpi na nāsayanti;</i></a><br>
<a><i>Appampi dhīresu kataṃ na nassati,</i></a><br>
<a><i>Tathā hi dhīrā sukataññurūpā.</i></a></p>
<p><a data-ref="sc12, ms22J_2131, msdiv24"><i>Dadāmi te gāmavarāni pañca,</i></a><br>
<a><i>Dāsīsataṃ satta gavaṃsatāni;</i></a><br>
<a><i>Parosahassañca suvaṇṇanikkhe,</i></a><br>
<a><i>Bhariyā ca te sādisī dve dadāmi.</i></a></p>
<p><a data-ref="sc13, ms22J_2132, msdiv25"><i>Evaṃ sataṃ hoti samecca rāja,</i></a><br>
<a><i>Nakkhattarājāriva tārakānaṃ;</i></a><br>
<a><i>Āpūratī kāsipatī tathāhaṃ,</i></a><br>
<a><i>Tayāpi me saṅgamo ajja laddho”ti.</i></a></p>
</blockquote>
<p class="endsutta"><a data-ref="sc14, ms22J_2133"><i>Juṇhajātakaṃ dutiyaṃ.</i></a></p>
</article>
</section>
</div>
</body>
</html>
