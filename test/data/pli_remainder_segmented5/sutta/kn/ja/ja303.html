<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja303">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kāliṅgavagga</i></a></p>
<h1><a><i>3. Ekarājajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.14, ms22J_893, msdiv9"><i>“Anuttare kāmaguṇe samiddhe,</i></a><br>
<a><i>Bhutvāna pubbe vasī ekarāja;</i></a><br>
<a><i>So dāni dugge narakamhi khitto,</i></a><br>
<a><i>Nappajjahe vaṇṇabalaṃ purāṇaṃ”.</i></a></p>
<p><a data-ref="sc2, ms22J_894, msdiv10"><i>“Pubbeva khantī ca tapo ca mayhaṃ,</i></a><br>
<a data-var="dubbhisena → dabbasenā (bj, pts-vp-pli1)"><i>Sampatthitā dubbhisena ahosi;</i></a><br>
<a><i>Taṃ dāni laddhāna kathaṃ nu rāja,</i></a><br>
<a><i>Jahe ahaṃ vaṇṇabalaṃ purāṇaṃ.</i></a></p>
<p><a data-ref="sc3, ms22J_895, msdiv11"><i>Sabbā kirevaṃ pariniṭṭhitāni,</i></a><br>
<a><i>Yasassinaṃ paññavantaṃ visayha;</i></a><br>
<a><i>Yaso ca laddhā purimaṃ uḷāraṃ,</i></a><br>
<a><i>Nappajjahe vaṇṇabalaṃ purāṇaṃ.</i></a></p>
<p><a data-ref="sc4, ms22J_896, msdiv12"><i>Panujja dukkhena sukhaṃ janinda,</i></a><br>
<a><i>Sukhena vā dukkhamasayhasāhi;</i></a><br>
<a><i>Ubhayattha santo abhinibbutattā,</i></a><br>
<a><i>Sukhe ca dukkhe ca bhavanti tulyā”ti.</i></a></p>
</blockquote>
<p class="endsutta"><a data-ref="sc5, ms22J_897"><i>Ekarājajātakaṃ tatiyaṃ.</i></a></p>
</article>
</section>
</div>
</body>
</html>
