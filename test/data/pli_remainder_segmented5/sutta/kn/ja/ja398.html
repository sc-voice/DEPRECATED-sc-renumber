<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja398">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>3. Sutanujātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.327, ms22J_1501, msdiv15"><i>“Rājā te bhattaṃ pāhesi,</i></a><br>
<a><i>Suciṃ maṃsūpasecanaṃ;</i></a><br>
<a data-var="Maghadevasmiṃ → makhādevasmiṃ (bj, pts-vp-pli1); māghadevasmiṃ (mr)"><i>Maghadevasmiṃ adhivatthe,</i></a><br>
<a><i>Ehi nikkhamma bhuñjasu”.</i></a></p>
<p><a data-ref="sc2, pts-vp-pli3.328, ms22J_1502, msdiv16"><i>“Ehi māṇava orena,</i></a><br>
<a><i>bhikkhamādāya sūpitaṃ;</i></a><br>
<a data-var="bhikkhā ca → bhakkhosi (sya1ed, sya2ed); bhakkhāva (mr)"><i>Tvañca māṇava bhikkhā ca,</i></a><br>
<a><i>ubho bhakkhā bhavissatha”.</i></a></p>
<p><a data-ref="sc3, ms22J_1503, msdiv17"><i>“Appakena tuvaṃ yakkha,</i></a><br>
<a><i>thullamatthaṃ jahissasi;</i></a><br>
<a><i>Bhikkhaṃ te nāharissanti,</i></a><br>
<a><i>janā maraṇasaññino.</i></a></p>
<p><a data-var="Laddhāya yakkhā → laddhāyaṃ yakkha (bj, sya1ed, sya2ed, pts-vp-pli1)" data-ref="sc4, ms22J_1504, msdiv18"><i>Laddhāya yakkhā tava niccabhikkhaṃ,</i></a><br>
<a><i>Suciṃ paṇītaṃ rasasā upetaṃ;</i></a><br>
<a><i>Bhikkhañca te āhariyo naro idha,</i></a><br>
<a data-var="hehiti bhakkhite → hohiti khādite (bj, sya1ed, sya2ed, pts-vp-pli1)"><i>Sudullabho hehiti bhakkhite mayi”.</i></a></p>
<p><a data-var="Mameva → mamesa (bj, pts-vp-pli1)" data-ref="sc5, pts-vp-pli3.329, ms22J_1505, msdiv19"><i>“Mameva sutano attho,</i></a><br>
<a><i>yathā bhāsasi māṇava;</i></a><br>
<a><i>Mayā tvaṃ samanuññāto,</i></a><br>
<a><i>sotthiṃ passāhi mātaraṃ.</i></a></p>
<p><a data-ref="sc6, ms22J_1506, msdiv20"><i>Khaggaṃ chattañca pātiñca,</i></a><br>
<a data-var="gacchamādāya → gacchevādāya (bj, sya1ed, sya2ed, pts-vp-pli1)"><i>gacchamādāya māṇava;</i></a><br>
<a><i>Sotthiṃ passatu te mātā,</i></a><br>
<a><i>tvañca passāhi mātaraṃ”.</i></a></p>
<p><a data-ref="sc7, ms22J_1507, msdiv21"><i>“Evaṃ yakkha sukhī hohi,</i></a><br>
<a><i>saha sabbehi ñātibhi;</i></a><br>
<a><i>Dhanañca me adhigataṃ,</i></a><br>
<a><i>rañño ca vacanaṃ katan”ti.</i></a></p>
</blockquote>
<p class="endsutta"><a data-var="Sutanujātakaṃ → sutanajātakaṃ (sya1ed, sya2ed); sutanojātakaṃ (pts-vp-pli1)" data-ref="sc8, ms22J_1508"><i>Sutanujātakaṃ tatiyaṃ.</i></a></p>
</article>
</section>
</div>
</body>
</html>
