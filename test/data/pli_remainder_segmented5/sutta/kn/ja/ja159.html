<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja159">
<article>
<div class="hgroup">
<p class="division"><a><i>Jātaka</i></a></p>
<p><a><i>Dukanipāta</i></a></p>
<p><a><i>Daḷhavagga</i></a></p>
<h1><a><i>9. Morajātaka</i></a></h1>
</div>
<blockquote class="gatha">
<p><a data-ref="sc1, ms22J_364, msdiv17"><i>“Udetayañ cakkhumā ekarājā,</i></a><br>
<a data-var="pathavippabhāso → paṭhavippabhāso (bj, sya1ed, sya2ed, pts-vp-pli1)"><i>Harissavaṇṇo pathavippabhāso;</i></a><br>
<a><i>Taṃ taṃ namassāmi harissavaṇṇaṃ pathavippabhāsaṃ,</i></a><br>
<a><i>Tayājja guttā viharemu divasaṃ.</i></a></p>
<p><a data-ref="sc2, ms22J_365"><i>Ye brāhmaṇā vedagū sabbadhamme,</i></a><br>
<a><i>Te me namo te ca maṃ pālayantu;</i></a><br>
<a data-var="buddhānaṃ → buddhāna (?)"><i>Namatthu buddhānaṃ namatthu bodhiyā,</i></a><br>
<a data-var="vimuttānaṃ → vimuttāna (?)"><i>Namo vimuttānaṃ namo vimuttiyā;</i></a><br>
<a><i>Imaṃ so parittaṃ katvā,</i></a><br>
<a><i>Moro carati esanā.</i></a></p>
<p><a data-ref="sc3, pts-vp-pli2.35, ms22J_366, msdiv18"><i>Apetayaṃ cakkhumā ekarājā,</i></a><br>
<a><i>Harissavaṇṇo pathavippabhāso;</i></a><br>
<a><i>Taṃ taṃ namassāmi harissavaṇṇaṃ pathavippabhāsaṃ,</i></a><br>
<a><i>Tayājja guttā viharemu rattiṃ.</i></a></p>
<p><a data-var="vedagū → vedagu (sya1ed, sya2ed)" data-ref="sc4, ms22J_367"><i>Ye brāhmaṇā vedagū sabbadhamme,</i></a><br>
<a><i>Te me namo te ca maṃ pālayantu;</i></a><br>
<a><i>Namatthu buddhānaṃ namatthu bodhiyā,</i></a><br>
<a><i>Namo vimuttānaṃ namo vimuttiyā;</i></a><br>
<a><i>Imaṃ so parittaṃ katvā,</i></a><br>
<a><i>Moro vāsamakappayī”ti.</i></a></p>
</blockquote>
<p class="endsutta"><a data-ref="sc5, ms22J_368"><i>Morajātakaṃ navamaṃ.</i></a></p>
</article>
</section>
</div>
</body>
</html>
