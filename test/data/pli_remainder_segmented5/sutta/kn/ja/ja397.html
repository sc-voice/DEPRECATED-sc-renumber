<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja397">
<article>
<div class="hgroup">
<p class="division"><a><i>Jātaka</i></a></p>
<p><a><i>Sattakanipāta</i></a></p>
<p><a><i>Kukkuvagga</i></a></p>
<h1><a><i>2. Manojajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.323, ms22J_1493, msdiv8"><i>“Yathā cāpo ninnamati,</i></a><br>
<a><i>jiyā cāpi nikūjati;</i></a><br>
<a><i>Haññate nūna manojo,</i></a><br>
<a><i>migarājā sakhā mama.</i></a></p>
<p><a data-ref="sc2, ms22J_1494, msdiv9"><i>Handa dāni vanantāni,</i></a><br>
<a><i>pakkamāmi yathāsukhaṃ;</i></a><br>
<a><i>Netādisā sakhā honti,</i></a><br>
<a><i>labbhā me jīvato sakhā”.</i></a></p>
<p><a data-ref="sc3, ms22J_1495, msdiv10"><i>“Na pāpajanasaṃsevī,</i></a><br>
<a><i>accantaṃ sukhamedhati;</i></a><br>
<a><i>Manojaṃ passa semānaṃ,</i></a><br>
<a data-var="giriyassānusāsanī → ariyassānusāsanī (mr)"><i>giriyassānusāsanī”.</i></a></p>
<p><a data-ref="sc4, ms22J_1496, msdiv11"><i>“Na pāpasampavaṅkena,</i></a><br>
<a><i>mātā puttena nandati;</i></a><br>
<a><i>Manojaṃ passa semānaṃ,</i></a><br>
<a data-var="acchannaṃ → sacchannaṃ (mr)"><i>acchannaṃ samhi lohite”.</i></a></p>
<p><a data-ref="sc5, ms22J_1497, msdiv12"><i>“Evamāpajjate poso,</i></a><br>
<a><i>pāpiyo ca nigacchati;</i></a><br>
<a><i>Yo ve hitānaṃ vacanaṃ,</i></a><br>
<a><i>na karoti atthadassinaṃ”.</i></a></p>
<p><a data-ref="sc6, pts-vp-pli3.324, ms22J_1498, msdiv13"><i>“Evañca so hoti tato ca pāpiyo,</i></a><br>
<a><i>Yo uttamo adhamajanūpasevī;</i></a><br>
<a data-var="adhamajanūpasevitaṃ → … seviṃ (sya1ed, sya2ed)"><i>Passuttamaṃ adhamajanūpasevitaṃ,</i></a><br>
<a><i>Migādhipaṃ saravaraveganiddhutaṃ”.</i></a></p>
<p><a data-ref="sc7, ms22J_1499, msdiv14"><i>“Nihīyati puriso nihīnasevī,</i></a><br>
<a><i>Na ca hāyetha kadāci tulyasevī;</i></a><br>
<a data-var="Seṭṭhamupagamaṃ → … mupanamaṃ (bj, pts-vp-pli1 ^an3.26#1 [26. Sevitabbasutta]); … mupagamañca (sya1ed, sya2ed)"><i>Seṭṭhamupagamaṃ udeti khippaṃ,</i></a><br>
<a data-var="Tasmāttanā uttaritaraṃ → tasmā attano uttariṃ (bj, pts-vp-pli1); tasmā attano uttaraṃ (sya1ed, sya2ed)"><i>Tasmāttanā uttaritaraṃ bhajethā”ti.</i></a></p>
</blockquote>
<p class="endsutta"><a data-ref="sc8, ms22J_1500"><i>Manojajātakaṃ dutiyaṃ.</i></a></p>
</article>
</section>
</div>
</body>
</html>
