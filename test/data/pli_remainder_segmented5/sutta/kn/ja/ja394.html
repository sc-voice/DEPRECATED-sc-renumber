<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja394">
<article>
<div class="hgroup">
<p class="division"><a><i>Jātaka</i></a></p>
<p><a><i>Chakkanipāta</i></a></p>
<p><a><i>Kharaputtavagga</i></a></p>
<h1><a><i>9. Vaṭṭakajātaka</i></a></h1>
</div>
<blockquote class="gatha">
<p><a data-ref="sc1, ms22J_1466, msdiv129"><i>“Paṇītaṃ bhuñjase bhattaṃ,</i></a><br>
<a><i>sappitelañca mātula;</i></a><br>
<a><i>Atha kena nu vaṇṇena,</i></a><br>
<a><i>kiso tvamasi vāyasa”.</i></a></p>
<p><a data-ref="sc2, ms22J_1467, msdiv130"><i>“Amittamajjhe vasato,</i></a><br>
<a><i>tesu āmisamesato;</i></a><br>
<a><i>Niccaṃ ubbiggahadayassa,</i></a><br>
<a><i>kuto kākassa daḷhiyaṃ.</i></a></p>
<p><a data-var="ubbegino → ubbedhino (bj); ubbiggino (sya1ed, sya2ed, mr)" data-ref="sc3, ms22J_1468, msdiv131"><i>Niccaṃ ubbegino kākā,</i></a><br>
<a><i>dhaṅkā pāpena kammunā;</i></a><br>
<a><i>Laddho piṇḍo na pīṇeti,</i></a><br>
<a><i>kiso tenasmi vaṭṭaka.</i></a></p>
<p><a data-ref="sc4, ms22J_1469, msdiv132"><i>Lūkhāni tiṇabījāni,</i></a><br>
<a><i>appasnehāni bhuñjasi;</i></a><br>
<a><i>Atha kena nu vaṇṇena,</i></a><br>
<a><i>thūlo tvamasi vaṭṭaka”.</i></a></p>
<p><a data-ref="sc5, ms22J_1470, msdiv133"><i>“Appicchā appacintāya,</i></a><br>
<a><i>adūragamanena ca;</i></a><br>
<a><i>Laddhāladdhena yāpento,</i></a><br>
<a><i>thūlo tenasmi vāyasa.</i></a></p>
<p><a data-ref="sc6, ms22J_1471, msdiv134"><i>Appicchassa hi posassa,</i></a><br>
<a data-var="appacintasukhassa → appacintisukhassa (bj, sya1ed, sya2ed, pts-vp-pli1)"><i>appacintasukhassa ca;</i></a><br>
<a data-var="Susaṅgahitamānassa → susaṅgahitapamānassa (bj); susaṅgahitappamāṇassa (sya1ed, sya2ed); susaṅgahitapamāṇassa (pts-vp-pli1)"><i>Susaṅgahitamānassa,</i></a><br>
<a><i>vuttī susamudānayā”ti.</i></a></p>
</blockquote>
<p class="endsutta"><a data-ref="sc7, ms22J_1472"><i>Vaṭṭakajātakaṃ navamaṃ.</i></a></p>
</article>
</section>
</div>
</body>
</html>
