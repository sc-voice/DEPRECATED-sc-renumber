<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja299">
<article>
<div class="hgroup">
<p class="division"><a><i>Jātaka</i></a></p>
<p><a><i>Tikanipāta</i></a></p>
<p><a><i>Kumbhavagga</i></a></p>
<h1><a><i>9. Komāraputtajātaka</i></a></h1>
</div>
<blockquote class="gatha">
<p><a data-ref="sc1, pts-vp-pli2.448, ms22J_870, msdiv145"><i>“Pure tuvaṃ sīlavataṃ sakāse,</i></a><br>
<a data-var="Okkantikaṃ → okkandikaṃ (bj, sya1ed, sya2ed, pts-vp-pli1)"><i>Okkantikaṃ kīḷasi assamamhi;</i></a><br>
<a data-var="Karohare → karohi re (mr)"><i>Karohare makkaṭiyāni makkaṭa,</i></a><br>
<a><i>Na taṃ mayaṃ sīlavataṃ ramāma”.</i></a></p>
<p><a data-ref="sc2, ms22J_871, msdiv146"><i>“Sutā hi mayhaṃ paramā visuddhi,</i></a><br>
<a data-var="Komāraputtassa → komāyaputtassa (bj, pts-vp-pli1); komāriyaputtassa (sya1ed, sya2ed)"><i>Komāraputtassa bahussutassa;</i></a><br>
<a><i>Mā dāni maṃ maññi tuvaṃ yathā pure,</i></a><br>
<a data-var="Jhānānuyutto viharāmi → jhānānuyuttā viharāma (bj); jhānābhiyuttā viharāma (sya1ed, sya2ed); jhānāniyuttā viharāma (pts-vp-pli1)"><i>Jhānānuyutto viharāmi āvuso”.</i></a></p>
<p><a data-ref="sc3, pts-vp-pli2.449, ms22J_872, msdiv147"><i>“Sacepi selasmi vapeyya bījaṃ,</i></a><br>
<a data-var="na hi taṃ virūḷhe → neva hi taṃ ruheyya (bj, pts-vp-pli1); na hi taṃ virūhe (?)"><i>Devo ca vasse na hi taṃ virūḷhe;</i></a><br>
<a><i>Sutā hi te sā paramā visuddhi,</i></a><br>
<a><i>Ārā tuvaṃ makkaṭa jhānabhūmiyā”ti.</i></a></p>
</blockquote>
<p class="endsutta"><a data-var="Komāraputtajātakaṃ → komāyaputtajātakaṃ (bj, pts-vp-pli1); komāriyaputtajātakaṃ (sya1ed, sya2ed)" data-ref="sc4, ms22J_873"><i>Komāraputtajātakaṃ navamaṃ.</i></a></p>
</article>
</section>
</div>
</body>
</html>
