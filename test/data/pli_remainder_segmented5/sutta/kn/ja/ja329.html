<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja329">
<article>
<div class="hgroup">
<p class="division"><a><i>Jātaka</i></a></p>
<p><a><i>Catukkanipāta</i></a></p>
<p><a><i>Kuṭidūsakavagga</i></a></p>
<h1><a><i>9. Kāḷabāhujātaka</i></a></h1>
</div>
<blockquote class="gatha">
<p><a data-ref="sc1, pts-vp-pli3.98, ms22J_1027, msdiv113"><i>“Yaṃ annapānassa pure labhāma,</i></a><br>
<a><i>Taṃ dāni sākhamigameva gacchati;</i></a><br>
<a><i>Gacchāma dāni vanameva rādha,</i></a><br>
<a data-var="dhanañjayāya → dhanañcayāya (mr)"><i>Asakkatā casma dhanañjayāya”.</i></a></p>
<p><a data-ref="sc2, ms22J_1028, msdiv114"><i>“Lābho alābho yaso ayaso ca,</i></a><br>
<a><i>Nindā pasaṃsā ca sukhañca dukkhaṃ;</i></a><br>
<a><i>Ete aniccā manujesu dhammā,</i></a><br>
<a><i>Mā soci kiṃ socasi poṭṭhapāda”.</i></a></p>
<p><a data-ref="sc3, pts-vp-pli3.99, ms22J_1029, msdiv115"><i>“Addhā tuvaṃ paṇḍitakosi rādha,</i></a><br>
<a><i>Jānāsi atthāni anāgatāni;</i></a><br>
<a data-var="dakkhisāma → dakkhāma (sya1ed, sya2ed); dakkhiyāma (mr)"><i>Kathaṃ nu sākhāmigaṃ dakkhisāma,</i></a><br>
<a data-var="Niddhāvitaṃ → niddhāpitaṃ (bj, sya1ed, sya2ed); nibbāpitaṃ (pts-vp-pli1); nicchadaṃ (mr)"><i>Niddhāvitaṃ rājakulatova jammaṃ”.</i></a></p>
<p><a data-ref="sc4, ms22J_1030, msdiv116"><i>“Cāleti kaṇṇaṃ bhakuṭiṃ karoti,</i></a><br>
<a data-var="bhāyayate → bhāyate (sya1ed, sya2ed); bhāyāpate (mr)"><i>Muhuṃ muhuṃ bhāyayate kumāre;</i></a><br>
<a><i>Sayameva taṃ kāhati kāḷabāhu,</i></a><br>
<a><i>Yenārakā ṭhassati annapānā”ti.</i></a></p>
</blockquote>
<p class="endsutta"><a data-var="Kāḷabāhujātakaṃ → kālabāhujātakaṃ (pts-vp-pli1)" data-ref="sc5, ms22J_1031"><i>Kāḷabāhujātakaṃ navamaṃ.</i></a></p>
</article>
</section>
</div>
</body>
</html>
