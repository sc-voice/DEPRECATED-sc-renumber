<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ja420">
<article>
<div class="hgroup">
<p class="division"><a><i>Jātaka</i></a></p>
<p><a><i>Aṭṭhakanipāta</i></a></p>
<p><a><i>Kaccānivagga</i></a></p>
<h1><a><i>4. Sumaṅgalajātaka</i></a></h1>
</div>
<blockquote class="gatha">
<p><a data-var="Bhusamhi → bhusa hi (bj); bhusampi (mr)" data-ref="sc1, pts-vp-pli3.441, ms22J_1702, msdiv27"><i>“Bhusamhi kuddhoti avekkhiyāna,</i></a><br>
<a><i>Na tāva daṇḍaṃ paṇayeyya issaro;</i></a><br>
<a><i>Aṭṭhānaso appatirūpamattano,</i></a><br>
<a><i>Parassa dukkhāni bhusaṃ udīraye.</i></a></p>
<p><a data-ref="sc2, ms22J_1703, msdiv28"><i>Yato ca jāneyya pasādamattano,</i></a><br>
<a><i>Atthaṃ niyuñjeyya parassa dukkaṭaṃ;</i></a><br>
<a><i>Tadāyamatthoti sayaṃ avekkhiya,</i></a><br>
<a><i>Athassa daṇḍaṃ sadisaṃ nivesaye.</i></a></p>
<p><a data-ref="sc3, ms22J_1704, msdiv29"><i>Na cāpi jhāpeti paraṃ na attanaṃ,</i></a><br>
<a><i>Amucchito yo nayate nayānayaṃ;</i></a><br>
<a><i>Yo daṇḍadhāro bhavatīdha issaro,</i></a><br>
<a><i>Sa vaṇṇagutto siriyā na dhaṃsati.</i></a></p>
<p><a data-ref="sc4, ms22J_1705, msdiv30"><i>Ye khattiyā se anisammakārino,</i></a><br>
<a><i>Paṇenti daṇḍaṃ sahasā pamucchitā;</i></a><br>
<a data-var="Avaṇṇasaṃyutā → … saṃyuttā (bj, sya1ed, sya2ed, pts-vp-pli1); … yuttāva (mr)"><i>Avaṇṇasaṃyutā jahanti jīvitaṃ,</i></a><br>
<a><i>Ito vimuttāpi ca yanti duggatiṃ.</i></a></p>
<p><a data-ref="sc5, pts-vp-pli3.442, ms22J_1706, msdiv31"><i>Dhamme ca ye ariyappavedite ratā,</i></a><br>
<a><i>Anuttarā te vacasā manasā kammunā ca;</i></a><br>
<a><i>Te santisoraccasamādhisaṇṭhitā,</i></a><br>
<a><i>Vajanti lokaṃ dubhayaṃ tathāvidhā.</i></a></p>
<p><a data-ref="sc6, ms22J_1707, msdiv32"><i>Rājāhamasmi narapamadānamissaro,</i></a><br>
<a><i>Sacepi kujjhāmi ṭhapemi attanaṃ;</i></a><br>
<a><i>Nisedhayanto janataṃ tathāvidhaṃ,</i></a><br>
<a><i>Paṇemi daṇḍaṃ anukampa yoniso”.</i></a></p>
<p><a data-ref="sc7, ms22J_1708, msdiv33"><i>“Sirī ca lakkhī ca taveva khattiya,</i></a><br>
<a><i>Janādhipa mā vijahi kudācanaṃ;</i></a><br>
<a><i>Akkodhano niccapasannacitto,</i></a><br>
<a><i>Anīgho tuvaṃ vassasatāni pālaya.</i></a></p>
<p><a data-ref="sc8, ms22J_1709, msdiv34"><i>Guṇehi etehi upeta khattiya,</i></a><br>
<a data-var="Ṭhitamariyavattī → … vatti (bj); … vutti (sya1ed, sya2ed, mr)"><i>Ṭhitamariyavattī suvaco akodhano;</i></a><br>
<a data-var="anuppīḷa pasāsamediniṃ → anuppīḷa pasāsa medaniṃ (sya1ed, sya2ed); anuppīḷaṃ sahasamedaniṃ (mr)"><i>Sukhī anuppīḷa pasāsamediniṃ,</i></a><br>
<a><i>Ito vimuttopi ca yāhi suggatiṃ.</i></a></p>
<p><a data-var="sunītena → suvinītena (pts-vp-pli1)" data-ref="sc9, ms22J_1710, msdiv35"><i>Evaṃ sunītena subhāsitena,</i></a><br>
<a><i>Dhammena ñāyena upāyaso nayaṃ;</i></a><br>
<a><i>Nibbāpaye saṅkhubhitaṃ mahājanaṃ,</i></a><br>
<a data-var="megho salilena medinin”ti → medaninti (sya1ed, sya2ed, mr)"><i>Mahāva megho salilena medinin”ti.</i></a></p>
</blockquote>
<p class="endsutta"><a data-ref="sc10, ms22J_1711"><i>Sumaṅgalajātakaṃ catutthaṃ.</i></a></p>
</article>
</section>
</div>
</body>
</html>
