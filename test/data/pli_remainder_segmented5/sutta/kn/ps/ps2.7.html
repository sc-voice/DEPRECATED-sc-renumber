<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ps2.7">
<article>
<div class="hgroup">
<p class="division"><a><i>Paṭisambhidāmagga</i></a></p>
<p><a><i>2 Yuganaddhavagga</i></a></p>
<h1><a><i>2.7. Dhammacakkakathā</i></a></h1>
</div>
<h2><a><i>2.7.1. Saccavāra</i></a></h2>
<p><a data-ref="sc1, pts-vp-pli2.159, ms26Ps_1623, msdiv39"><i>Ekaṃ samayaṃ bhagavā bārāṇasiyaṃ viharati …pe…</i></a> <a><i>iti hidaṃ āyasmato koṇḍaññassa “aññāsikoṇḍañño” tveva nāmaṃ ahosi.</i></a></p>
<p><a data-ref="sc2, ms26Ps_1624"><i>“Idaṃ dukkhaṃ ariyasaccan”ti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</i></a></p>
<p><a data-ref="sc3, ms26Ps_1625"><i>Cakkhuṃ udapādīti—</i></a> <a><i>kenaṭṭhena?</i></a> <a><i>Ñāṇaṃ udapādīti—</i></a> <a><i>kenaṭṭhena?</i></a> <a><i>Paññā udapādīti—</i></a> <a><i>kenaṭṭhena?</i></a> <a><i>Vijjā udapādīti—</i></a> <a><i>kenaṭṭhena?</i></a> <a><i>Āloko udapādīti—</i></a> <a><i>kenaṭṭhena?</i></a> <a><i>**Cakkhuṃ udapādī**ti—</i></a> <a><i>dassanaṭṭhena.</i></a> <a><i>**Ñāṇaṃ udapādī**ti—</i></a> <a><i>ñātaṭṭhena.</i></a> <a><i>**Paññā udapādī**ti—</i></a> <a><i>pajānanaṭṭhena.</i></a> <a><i>**Vijjā udapādī**ti—</i></a> <a><i>paṭivedhaṭṭhena.</i></a> <a><i>**Āloko udapādī**ti—</i></a> <a><i>obhāsaṭṭhena.</i></a></p>
<p><a data-ref="sc4, ms26Ps_1626"><i>Cakkhuṃ dhammo, dassanaṭṭho attho.</i></a> <a><i>Ñāṇaṃ dhammo, ñātaṭṭho attho.</i></a> <a><i>Paññā dhammo, pajānanaṭṭho attho.</i></a> <a><i>Vijjā dhammo, paṭivedhaṭṭho attho.</i></a> <a><i>Āloko dhammo, obhāsaṭṭho attho.</i></a> <a><i>Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.</i></a></p>
<p><a data-var="garuṃ karonto → garukaronto (si, sya-all, pts-vp-pli1)" data-ref="sc5, pts-vp-pli2.160, ms26Ps_1627, msdiv40"><i>**Dhammacakkan**ti kenaṭṭhena dhammacakkaṃ?</i></a> <a><i>Dhammañca pavatteti cakkañcāti—dhammacakkaṃ.</i></a> <a><i>Cakkañca pavatteti dhammañcāti—dhammacakkaṃ.</i></a> <a><i>Dhammena pavattetīti—dhammacakkaṃ.</i></a> <a><i>Dhammacariyāya pavattetīti—dhammacakkaṃ.</i></a> <a><i>Dhamme ṭhito pavattetīti—dhammacakkaṃ.</i></a> <a><i>Dhamme patiṭṭhito pavattetīti—dhammacakkaṃ.</i></a> <a><i>Dhamme patiṭṭhāpento pavattetīti—dhammacakkaṃ.</i></a> <a><i>Dhamme vasippatto pavattetīti—dhammacakkaṃ.</i></a> <a><i>Dhamme vasiṃ pāpento pavattetīti—dhammacakkaṃ.</i></a> <a><i>Dhamme pāramippatto pavattetīti—dhammacakkaṃ.</i></a> <a><i>Dhamme pāramiṃ pāpento pavattetīti—dhammacakkaṃ.</i></a> <a><i>Dhamme vesārajjappatto pavattetīti—dhammacakkaṃ.</i></a> <a><i>Dhamme vesārajjaṃ pāpento pavattetīti—dhammacakkaṃ.</i></a> <a><i>Dhammaṃ sakkaronto pavattetīti—dhammacakkaṃ.</i></a> <a><i>Dhammaṃ garuṃ karonto pavattetīti—dhammacakkaṃ.</i></a> <a><i>Dhammaṃ mānento pavattetīti—dhammacakkaṃ.</i></a> <a><i>Dhammaṃ pūjento pavattetīti—dhammacakkaṃ.</i></a> <a><i>Dhammaṃ apacāyamāno pavattetīti—dhammacakkaṃ.</i></a> <a><i>Dhammaddhajo pavattetīti—dhammacakkaṃ.</i></a> <a><i>Dhammaketu pavattetīti—dhammacakkaṃ.</i></a> <a><i>Dhammādhipateyyo pavattetīti—dhammacakkaṃ.</i></a> <a><i>Taṃ kho pana dhammacakkaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṃ.</i></a></p>
<p><a data-ref="sc6, pts-vp-pli2.161, ms26Ps_1628"><i>Saddhindriyaṃ dhammo taṃ dhammaṃ pavattetīti—dhammacakkaṃ.</i></a> <a><i>Vīriyindriyaṃ dhammo taṃ dhammaṃ pavattetīti—dhammacakkaṃ.</i></a> <a><i>Satindriyaṃ dhammo taṃ dhammaṃ pavattetīti—dhammacakkaṃ.</i></a> <a><i>Samādhindriyaṃ dhammo taṃ dhammaṃ pavattetīti—dhammacakkaṃ.</i></a> <a><i>Paññindriyaṃ dhammo taṃ dhammaṃ pavattetīti—dhammacakkaṃ.</i></a> <a><i>Saddhābalaṃ dhammo taṃ dhammaṃ pavattetīti—dhammacakkaṃ.</i></a> <a><i>Vīriyabalaṃ dhammo taṃ dhammaṃ pavattetīti—dhammacakkaṃ.</i></a> <a><i>Satibalaṃ dhammo taṃ dhammaṃ pavattetīti—dhammacakkaṃ.</i></a> <a><i>Samādhibalaṃ dhammo taṃ dhammaṃ pavattetīti—dhammacakkaṃ.</i></a> <a><i>Paññābalaṃ dhammo taṃ dhammaṃ pavattetīti—dhammacakkaṃ.</i></a> <a><i>Satisambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Dhammavicayasambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Vīriyasambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Pītisambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Passaddhisambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Samādhisambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Upekkhāsambojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Sammādiṭṭhi dhammo taṃ dhammaṃ pavattetīti—dhammacakkaṃ.</i></a> <a><i>Sammāsaṅkappo dhammo taṃ dhammaṃ pavattetīti—dhammacakkaṃ.</i></a> <a><i>Sammāvācā dhammo taṃ dhammaṃ pavattetīti—dhammacakkaṃ.</i></a> <a><i>Sammākammanto dhammo taṃ dhammaṃ pavattetīti—dhammacakkaṃ.</i></a> <a><i>Sammāājīvo dhammo taṃ dhammaṃ pavattetīti—dhammacakkaṃ.</i></a> <a><i>Sammāvāyāmo dhammo taṃ dhammaṃ pavattetīti—dhammacakkaṃ.</i></a> <a><i>Sammāsati dhammo taṃ dhammaṃ pavattetīti—dhammacakkaṃ.</i></a> <a><i>Sammāsamādhi dhammo taṃ dhammaṃ pavattetīti—dhammacakkaṃ.</i></a></p>
<p><a data-ref="sc7, pts-vp-pli2.162, ms26Ps_1629"><i>Ādhipateyyaṭṭhena indriyaṃ dhammo taṃ dhammaṃ pavattetīti—dhammacakkaṃ.</i></a> <a><i>Akampiyaṭṭhena balaṃ dhammo taṃ dhammaṃ pavattetīti—dhammacakkaṃ.</i></a> <a><i>Niyyānikaṭṭhena bojjhaṅgo dhammo taṃ dhammaṃ pavattetīti—dhammacakkaṃ.</i></a> <a><i>Hetuṭṭhena maggo dhammo taṃ dhammaṃ pavattetīti—dhammacakkaṃ.</i></a> <a><i>Upaṭṭhānaṭṭhena satipaṭṭhānā dhammo taṃ dhammaṃ pavattetīti—dhammacakkaṃ.</i></a> <a><i>Padahanaṭṭhena sammappadhānā dhammo taṃ dhammaṃ pavattetīti—dhammacakkaṃ.</i></a> <a><i>Ijjhanaṭṭhena iddhipādā dhammo taṃ dhammaṃ pavattetīti—dhammacakkaṃ.</i></a> <a><i>Tathaṭṭhena saccā dhammo taṃ dhammaṃ pavattetīti—dhammacakkaṃ.</i></a> <a><i>Avikkhepaṭṭhena samatho dhammo taṃ dhammaṃ pavattetīti—dhammacakkaṃ.</i></a> <a><i>Anupassanaṭṭhena vipassanā dhammo taṃ dhammaṃ pavattetīti—dhammacakkaṃ.</i></a> <a><i>Ekarasaṭṭhena samathavipassanā dhammo taṃ dhammaṃ pavattetīti—dhammacakkaṃ.</i></a> <a><i>Anativattanaṭṭhena yuganaddhaṃ dhammo taṃ dhammaṃ pavattetīti—dhammacakkaṃ.</i></a> <a><i>Saṃvaraṭṭhena sīlavisuddhi dhammo taṃ dhammaṃ pavattetīti—dhammacakkaṃ.</i></a> <a><i>Avikkhepaṭṭhena cittavisuddhi dhammo taṃ dhammaṃ pavattetīti—dhammacakkaṃ.</i></a> <a><i>Dassanaṭṭhena diṭṭhivisuddhi dhammo taṃ dhammaṃ pavattetīti—dhammacakkaṃ.</i></a> <a><i>Muttaṭṭhena vimokkho dhammo taṃ dhammaṃ pavattetīti—dhammacakkaṃ.</i></a> <a><i>Paṭivedhaṭṭhena vijjā dhammo taṃ dhammaṃ pavattetīti—dhammacakkaṃ.</i></a> <a><i>Pariccāgaṭṭhena vimutti dhammo taṃ dhammaṃ pavattetīti—dhammacakkaṃ.</i></a> <a><i>Samucchedaṭṭhena khaye ñāṇaṃ dhammo taṃ dhammaṃ pavattetīti—dhammacakkaṃ.</i></a> <a><i>Paṭippassaddhaṭṭhena anuppāde ñāṇaṃ dhammo taṃ dhammaṃ pavattetīti—dhammacakkaṃ.</i></a> <a><i>Chando mūlaṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Manasikāro samuṭṭhānaṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Phasso samodhānaṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Vedanā samosaraṇaṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Samādhi pamukhaṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Sati ādhipateyyaṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Paññā taduttaraṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Vimutti sāraṭṭhena dhammo taṃ dhammaṃ pavattetīti—dhammacakkaṃ.</i></a> <a><i>Amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.</i></a></p>
<p><a data-ref="sc8, ms26Ps_1630"><i>“Taṃ kho panidaṃ dukkhaṃ ariyasaccaṃ pariññeyyan”ti …pe…</i></a> <a><i>pariññātanti pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a></p>
<p><a data-ref="sc9, ms26Ps_1631"><i>Cakkhuṃ udapādīti—</i></a> <a><i>kenaṭṭhena …pe…</i></a> <a><i>āloko udapādīti—</i></a> <a><i>kenaṭṭhena?</i></a> <a><i>**Cakkhuṃ udapādī**ti—</i></a> <a><i>dassanaṭṭhena …pe…</i></a> <a><i>**āloko udapādī**ti—</i></a> <a><i>obhāsaṭṭhena.</i></a> <a><i>Cakkhuṃ dhammo, dassanaṭṭho attho …pe…</i></a> <a><i>āloko dhammo, obhāsaṭṭho attho.</i></a> <a><i>Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.</i></a></p>
<p><a data-ref="sc10, ms26Ps_1632"><i>**Dhammacakkan**ti kenaṭṭhena dhammacakkaṃ?</i></a> <a><i>Dhammañca pavatteti cakkañcāti—dhammacakkaṃ.</i></a> <a><i>Cakkañca pavatteti dhammañcāti—dhammacakkaṃ.</i></a> <a><i>Dhammena pavattetīti—dhammacakkaṃ.</i></a> <a><i>Dhammacariyāya pavattetīti—dhammacakkaṃ.</i></a> <a><i>Dhamme ṭhito pavattetīti—dhammacakkaṃ.</i></a> <a><i>Dhamme patiṭṭhito pavattetīti—dhammacakkaṃ …pe…</i></a> <a><i>amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.</i></a></p>
<p><a data-ref="sc11, pts-vp-pli2.163, ms26Ps_1633"><i>“Idaṃ dukkhasamudayaṃ ariyasaccan”ti pubbe ananussutesu dhammesu cakkhuṃ udapādi …pe…</i></a> <a><i>āloko udapādi …pe…</i></a> <a><i>“taṃ kho panidaṃ dukkhasamudayaṃ ariyasaccaṃ pahātabban”ti …pe…</i></a> <a><i>“pahīnan”ti pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a></p>
<p><a data-ref="sc12, ms26Ps_1634"><i>Cakkhuṃ udapādīti—</i></a> <a><i>kenaṭṭhena …pe…</i></a> <a><i>āloko udapādīti—</i></a> <a><i>kenaṭṭhena?</i></a> <a><i>**Cakkhuṃ udapādī**ti—</i></a> <a><i>dassanaṭṭhena …pe…</i></a> <a><i>**āloko udapādī**ti—</i></a> <a><i>obhāsaṭṭhena.</i></a></p>
<p><a data-ref="sc13, ms26Ps_1635"><i>Cakkhuṃ dhammo, dassanaṭṭho attho …pe…</i></a> <a><i>āloko dhammo, obhāsaṭṭho attho.</i></a> <a><i>Ime pañca dhammā pañca atthā samudayavatthukā saccavatthukā …pe…</i></a> <a><i>nirodhavatthukā saccavatthukā …pe…</i></a> <a><i>maggavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.</i></a></p>
<p><a data-ref="sc14, ms26Ps_1636"><i>**Dhammacakkan**ti kenaṭṭhena dhammacakkaṃ?</i></a> <a><i>Dhammañca pavatteti cakkañcāti—dhammacakkaṃ.</i></a> <a><i>Cakkañca pavatteti dhammañcāti—dhammacakkaṃ.</i></a> <a><i>Dhammena pavattetīti—dhammacakkaṃ.</i></a> <a><i>Dhammacariyāya pavattetīti—dhammacakkaṃ.</i></a> <a><i>Dhamme ṭhito pavattetīti—dhammacakkaṃ.</i></a> <a><i>Dhamme patiṭṭhito pavattetīti—dhammacakkaṃ …pe…</i></a> <a><i>amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.</i></a></p>
<h2><a><i>2.7.2. Satipaṭṭhānavāra</i></a></h2>
<p><a data-ref="sc15, ms26Ps_1637, msdiv41"><i>“‘Ayaṃ kāye kāyānupassanā’ti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a> <a><i>Sā kho panāyaṃ kāye kāyānupassanā bhāvetabbāti me, bhikkhave …pe…</i></a> <a><i>bhāvitāti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a></p>
<p><a data-ref="sc16, ms26Ps_1638"><i>Ayaṃ vedanāsu …pe…</i></a> <a><i>ayaṃ citte …</i></a> <a><i>ayaṃ dhammesu dhammānupassanāti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a> <a><i>Sā kho panāyaṃ dhammesu dhammānupassanā bhāvetabbāti me, bhikkhave …pe…</i></a> <a><i>bhāvitāti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi”.</i></a></p>
<p><a data-ref="sc17, ms26Ps_1639"><i>“Ayaṃ kāye kāyānupassanā”ti pubbe ananussutesu dhammesu cakkhuṃ udapādi …pe…</i></a> <a><i>āloko udapādi …pe…</i></a> <a><i>sā kho panāyaṃ kāye kāyānupassanā bhāvetabbāti …pe…</i></a> <a><i>bhāvitāti pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a></p>
<p><a data-ref="sc18, ms26Ps_1640"><i>Cakkhuṃ udapādīti—</i></a> <a><i>kenaṭṭhena …pe…</i></a> <a><i>āloko udapādīti—</i></a> <a><i>kenaṭṭhena?</i></a> <a><i>**Cakkhuṃ udapādī**ti—</i></a> <a><i>dassanaṭṭhena …pe…</i></a> <a><i>**āloko udapādī**ti—</i></a> <a><i>obhāsaṭṭhena.</i></a></p>
<p><a data-ref="sc19, ms26Ps_1641"><i>Cakkhuṃ dhammo, dassanaṭṭho attho …pe…</i></a> <a><i>āloko dhammo, obhāsaṭṭho attho.</i></a> <a><i>Ime pañca dhammā pañca atthā kāyavatthukā satipaṭṭhānavatthukā …pe…</i></a> <a><i>vedanāvatthukā satipaṭṭhānavatthukā …</i></a> <a><i>cittavatthukā satipaṭṭhānavatthukā …</i></a> <a><i>dhammavatthukā satipaṭṭhānavatthukā satipaṭṭhānārammaṇā satipaṭṭhānagocarā satipaṭṭhānasaṅgahitā satipaṭṭhānapariyāpannā satipaṭṭhāne samudāgatā satipaṭṭhāne ṭhitā satipaṭṭhāne patiṭṭhitā.</i></a></p>
<p><a data-ref="sc20, pts-vp-pli2.164, ms26Ps_1642"><i>**Dhammacakkan**ti kenaṭṭhena dhammacakkaṃ?</i></a> <a><i>Dhammañca pavatteti cakkañcāti—dhammacakkaṃ.</i></a> <a><i>Cakkañca pavatteti dhammañcāti—dhammacakkaṃ.</i></a> <a><i>Dhammena pavattetīti—dhammacakkaṃ.</i></a> <a><i>Dhammacariyāya pavattetīti—dhammacakkaṃ.</i></a> <a><i>Dhamme ṭhito pavattetīti—dhammacakkaṃ.</i></a> <a><i>Dhamme patiṭṭhito pavattetīti—dhammacakkaṃ …pe…</i></a> <a><i>amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.</i></a></p>
<h2><a><i>2.7.3. Iddhipādavāra</i></a></h2>
<p><a data-ref="sc21, ms26Ps_1643, msdiv42"><i>“‘Ayaṃ chandasamādhipadhānasaṅkhārasamannāgato iddhipādo’ti me, bhikkhave pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a> <a><i>‘So kho panāyaṃ chandasamādhipadhānasaṅkhārasamannāgato iddhipādo bhāvetabbo’ti me, bhikkhave …pe…</i></a> <a><i>bhāvitoti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a></p>
<p><a data-ref="sc22, ms26Ps_1644"><i>Ayaṃ vīriyasamādhi …pe…</i></a> <a><i>ayaṃ cittasamādhi …pe…</i></a> <a><i>ayaṃ vīmaṃsāsamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a> <a><i>So kho panāyaṃ vīmaṃsāsamādhipadhānasaṅkhārasamannāgato iddhipādo bhāvetabboti me, bhikkhave …pe…</i></a> <a><i>bhāvitoti me, bhikkhave, pubbe ananussutesu dhammesu cakkhuṃ udapādi …pe…</i></a> <a><i>āloko udapādi”.</i></a></p>
<p><a data-ref="sc23, ms26Ps_1645"><i>“Ayaṃ chandasamādhipadhānasaṅkhārasamannāgato iddhipādo”ti pubbe ananussutesu dhammesu cakkhuṃ udapādi …pe…</i></a> <a><i>āloko udapādi …pe…</i></a> <a><i>so kho panāyaṃ chandasamādhipadhānasaṅkhārasamannāgato iddhipādo bhāvetabboti …pe…</i></a> <a><i>bhāvitoti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</i></a></p>
<p><a data-ref="sc24, ms26Ps_1646"><i>Cakkhuṃ udapādīti—</i></a> <a><i>kenaṭṭhena?</i></a> <a><i>Ñāṇaṃ udapādīti—</i></a> <a><i>kenaṭṭhena?</i></a> <a><i>Paññā udapādīti—</i></a> <a><i>kenaṭṭhena?</i></a> <a><i>Vijjā udapādīti—</i></a> <a><i>kenaṭṭhena?</i></a> <a><i>Āloko udapādīti—</i></a> <a><i>kenaṭṭhena?</i></a> <a><i>**Cakkhuṃ udapādī**ti—</i></a> <a><i>dassanaṭṭhena.</i></a> <a><i>**Ñāṇaṃ udapādī**ti—</i></a> <a><i>ñātaṭṭhena.</i></a> <a><i>**Paññā** **udapādī**ti—</i></a> <a><i>pajānanaṭṭhena.</i></a> <a><i>**Vijjā udapādī**ti—</i></a> <a><i>paṭivedhaṭṭhena.</i></a> <a><i>**Āloko udapādī**ti—</i></a> <a><i>obhāsaṭṭhena.</i></a></p>
<p><a data-ref="sc25, ms26Ps_1647"><i>Cakkhuṃ dhammo, dassanaṭṭho attho.</i></a> <a><i>Ñāṇaṃ dhammo, ñātaṭṭho attho.</i></a> <a><i>Paññā dhammo, pajānanaṭṭho attho.</i></a> <a><i>Vijjā dhammo, paṭivedhaṭṭho attho.</i></a> <a><i>Āloko dhammo, obhāsaṭṭho attho.</i></a> <a><i>Ime pañca dhammā pañca atthā chandavatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.</i></a></p>
<p><a data-ref="sc26, ms26Ps_1648"><i>**Dhammacakkan**ti kenaṭṭhena dhammacakkaṃ?</i></a> <a><i>Dhammañca pavatteti cakkañcāti—dhammacakkaṃ.</i></a> <a><i>Cakkañca pavatteti dhammañcāti—dhammacakkaṃ.</i></a> <a><i>Dhammena pavattetīti—dhammacakkaṃ.</i></a> <a><i>Dhammacariyāya pavattetīti—dhammacakkaṃ.</i></a> <a><i>Dhamme ṭhito pavattetīti—dhammacakkaṃ.</i></a> <a><i>Dhamme patiṭṭhito pavattetīti—dhammacakkaṃ.</i></a> <a><i>Dhamme patiṭṭhāpento pavattetīti—dhammacakkaṃ.</i></a> <a><i>Dhamme vasippatto pavattetīti—dhammacakkaṃ.</i></a> <a><i>Dhamme vasiṃ pāpento pavattetīti—dhammacakkaṃ.</i></a> <a><i>Dhamme pāramippatto pavattetīti—dhammacakkaṃ.</i></a> <a><i>Dhamme pāramiṃ pāpento pavattetīti—dhammacakkaṃ …pe…</i></a> <a><i>dhammaṃ apacāyamāno pavattetīti—dhammacakkaṃ.</i></a> <a><i>Dhammaddhajo pavattetīti—dhammacakkaṃ.</i></a> <a><i>Dhammaketu pavattetīti—dhammacakkaṃ.</i></a> <a><i>Dhammādhipateyyo pavattetīti—dhammacakkaṃ.</i></a> <a><i>Taṃ kho pana dhammacakkaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṃ.</i></a></p>
<p><a data-ref="sc27, ms26Ps_1649"><i>“Saddhindriyaṃ dhammo.</i></a> <a><i>Taṃ dhammaṃ pavattetī”ti—dhammacakkaṃ …pe…</i></a> <a><i>amatogadhaṃ nibbānaṃ pariyosānaṭṭhena dhammo.</i></a> <a><i>Taṃ dhammaṃ pavattetīti—dhammacakkaṃ.</i></a></p>
<p><a data-ref="sc28, ms26Ps_1650"><i>Ayaṃ vīriyasamādhipadhānasaṅkhārasamannāgato iddhipādoti pubbe ananussutesu dhammesu cakkhuṃ udapādi …pe…</i></a> <a><i>āloko udapādi …pe…</i></a> <a><i>so kho panāyaṃ vīriyasamādhipadhānasaṅkhārasamannāgato iddhipādo bhāvetabboti …pe…</i></a> <a><i>bhāvitoti pubbe ananussutesu dhammesu cakkhuṃ udapādi …pe…</i></a> <a><i>āloko udapādi.</i></a></p>
<p><a data-ref="sc29, ms26Ps_1651"><i>Cakkhuṃ udapādīti—</i></a> <a><i>kenaṭṭhena …pe…</i></a> <a><i>āloko udapādīti—</i></a> <a><i>kenaṭṭhena?</i></a> <a><i>**Cakkhuṃ udapādī**ti—</i></a> <a><i>dassanaṭṭhena …pe…</i></a> <a><i>**āloko udapādī**ti—</i></a> <a><i>obhāsaṭṭhena.</i></a></p>
<p><a data-ref="sc30, pts-vp-pli2.165, ms26Ps_1652"><i>Cakkhuṃ dhammo, dassanaṭṭho attho …pe…</i></a> <a><i>āloko dhammo, obhāsaṭṭho attho.</i></a> <a><i>Ime pañca dhammā pañca atthā vīriyavatthukā iddhipādavatthukā …pe…</i></a> <a><i>cittavatthukā iddhipādavatthukā …</i></a> <a><i>vīmaṃsāvatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.</i></a></p>
<p><a data-ref="sc31, ms26Ps_1653"><i>**Dhammacakkan**ti kenaṭṭhena dhammacakkaṃ?</i></a> <a><i>Dhammañca pavatteti cakkañcāti—dhammacakkaṃ.</i></a> <a><i>Cakkañca pavatteti dhammañcāti—dhammacakkaṃ.</i></a> <a><i>Dhammena pavattetīti—dhammacakkaṃ.</i></a> <a><i>Dhammacariyāya pavattetīti—dhammacakkaṃ.</i></a> <a><i>Dhamme ṭhito pavattetīti—dhammacakkaṃ.</i></a> <a><i>Dhamme patiṭṭhito pavattetīti—dhammacakkaṃ …pe…</i></a> <a><i>amatogadhaṃ nibbānaṃ pariyosānaṭṭhena dhammo.</i></a> <a><i>Taṃ dhammaṃ pavattetīti—dhammacakkanti.</i></a></p>
<p class="endsutta"><a data-ref="ms26Ps_1654"><i>Dhammacakkakathā niṭṭhitā.</i></a></p>
</article>
</section>
</div>
</body>
</html>
