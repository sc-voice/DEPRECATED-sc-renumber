<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="ps2.8">
<article>
<div class="hgroup">
<p class="division"><a><i>Paṭisambhidāmagga</i></a></p>
<p><a><i>2 Yuganaddhavagga</i></a></p>
<h1><a><i>2.8. Lokuttarakathā</i></a></h1>
</div>
<p><a data-ref="sc1, pts-vp-pli2.166, ms26Ps_1655, msdiv43"><i>Katame dhammā lokuttarā?</i></a> <a><i>Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo, cattāro ariyamaggā, cattāri ca sāmaññaphalāni, nibbānañca—</i></a> <a><i>ime dhammā lokuttarā.</i></a></p>
<p><a data-var="vuṭṭhahantīti → uṭṭhahantīti (bj-a); uddharantīti (mr)" data-ref="sc2, pts-vp-pli2.167, ms26Ps_1656"><i>**Lokuttarā**ti kenaṭṭhena lokuttarā?</i></a> <a><i>Lokaṃ tarantīti—lokuttarā.</i></a> <a><i>Lokā uttarantīti—lokuttarā.</i></a> <a><i>Lokato uttarantīti—lokuttarā.</i></a> <a><i>Lokamhā uttarantīti—lokuttarā.</i></a> <a><i>Lokaṃ atikkamantīti—lokuttarā.</i></a> <a><i>Lokaṃ samatikkamantīti—lokuttarā.</i></a> <a><i>Lokaṃ samatikkantāti—lokuttarā.</i></a> <a><i>Lokena atirekāti—lokuttarā.</i></a> <a><i>Lokantaṃ tarantīti—lokuttarā.</i></a> <a><i>Lokā nissarantīti—lokuttarā.</i></a> <a><i>Lokato nissarantīti—lokuttarā.</i></a> <a><i>Lokamhā nissarantīti—lokuttarā.</i></a> <a><i>Lokā nissaṭāti—lokuttarā.</i></a> <a><i>Lokena nissaṭāti—lokuttarā.</i></a> <a><i>Lokamhā nissaṭāti—lokuttarā.</i></a> <a><i>Loke na tiṭṭhantīti—lokuttarā.</i></a> <a><i>Lokasmiṃ na tiṭṭhantīti—lokuttarā.</i></a> <a><i>Loke na limpantīti—lokuttarā.</i></a> <a><i>Lokena na limpantīti—lokuttarā.</i></a> <a><i>Loke asaṃlittāti—lokuttarā.</i></a> <a><i>Lokena asaṃlittāti—lokuttarā.</i></a> <a><i>Loke anupalittāti—lokuttarā.</i></a> <a><i>Lokena anupalittāti—lokuttarā.</i></a> <a><i>Loke vippamuttāti—lokuttarā.</i></a> <a><i>Lokena vippamuttāti—lokuttarā.</i></a> <a><i>Lokā vippamuttāti—lokuttarā.</i></a> <a><i>Lokato vippamuttāti—lokuttarā.</i></a> <a><i>Lokamhā vippamuttāti—lokuttarā.</i></a> <a><i>Loke visaññuttāti—lokuttarā.</i></a> <a><i>Lokena visaññuttāti—lokuttarā.</i></a> <a><i>Lokā visaññuttāti—lokuttarā.</i></a> <a><i>Lokasmiṃ visaññuttāti—lokuttarā.</i></a> <a><i>Lokato visaññuttāti—lokuttarā.</i></a> <a><i>Lokamhā visaññuttāti—lokuttarā.</i></a> <a><i>Lokā sujjhantīti—lokuttarā.</i></a> <a><i>Lokato sujjhantīti—lokuttarā.</i></a> <a><i>Lokamhā sujjhantīti—lokuttarā.</i></a> <a><i>Lokā visujjhantīti—lokuttarā.</i></a> <a><i>Lokato visujjhantīti—lokuttarā.</i></a> <a><i>Lokamhā visujjhantīti—lokuttarā.</i></a> <a><i>Lokā vuṭṭhahantīti—lokuttarā.</i></a> <a><i>Lokato vuṭṭhahantīti—lokuttarā.</i></a> <a><i>Lokamhā vuṭṭhahantīti—lokuttarā.</i></a> <a><i>Lokā vivaṭṭantīti—lokuttarā.</i></a> <a><i>Lokato vivaṭṭantīti—lokuttarā.</i></a> <a><i>Lokamhā vivaṭṭantīti—lokuttarā.</i></a> <a><i>Loke na sajjantīti—lokuttarā.</i></a> <a><i>Loke na gayhantīti—lokuttarā.</i></a> <a><i>Loke na bajjhantīti—lokuttarā.</i></a> <a><i>Lokaṃ samucchindantīti—lokuttarā.</i></a> <a><i>Lokaṃ samucchinnattāti—lokuttarā.</i></a> <a><i>Lokaṃ paṭippassambhentīti—lokuttarā.</i></a> <a><i>Lokaṃ paṭippassambhitattāti—lokuttarā.</i></a> <a><i>Lokassa apathāti—lokuttarā.</i></a> <a><i>Lokassa agatīti—lokuttarā.</i></a> <a><i>Lokassa avisayāti—lokuttarā.</i></a> <a><i>Lokassa asādhāraṇāti—lokuttarā.</i></a> <a><i>Lokaṃ vamantīti—lokuttarā.</i></a> <a><i>Lokaṃ na paccāvamantīti—lokuttarā.</i></a> <a><i>Lokaṃ pajahantīti—lokuttarā.</i></a> <a><i>Lokaṃ na upādiyantīti—lokuttarā.</i></a> <a><i>Lokaṃ visinentīti—lokuttarā.</i></a> <a><i>Lokaṃ na ussinentīti—lokuttarā.</i></a> <a><i>Lokaṃ vidhūpentīti—lokuttarā.</i></a> <a><i>Lokaṃ na sandhūpentīti—lokuttarā.</i></a> <a><i>Lokaṃ samatikkamma abhibhuyya tiṭṭhantīti—lokuttarā.</i></a></p>
<p class="endsutta"><a data-ref="ms26Ps_1657"><i>Lokuttarakathā niṭṭhitā.</i></a></p>
</article>
</section>
</div>
</body>
</html>
