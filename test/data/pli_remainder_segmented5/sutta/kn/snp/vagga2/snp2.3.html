<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp2.3">
<article>
<div class="hgroup">
<p class="division"><a><i>Sutta Nipāta 2.3</i></a></p>
<h1><a><i>Hirisutta</i></a></h1>
</div>
<blockquote class="gatha">
<p><a data-ref="sc1, vns256, vnp253, ms18Sn_294"><i>Hiriṃ tarantaṃ vijigucchamānaṃ,</i></a><br>
<a data-var="Tavāhamasmi → sakhāhamasmi (bj, sya-all, km, pts-vp-pli1)"><i>Tavāhamasmi iti bhāsamānaṃ;</i></a><br>
<a><i>Sayhāni kammāni anādiyantaṃ,</i></a><br>
<a><i>Neso mamanti iti naṃ vijaññā.</i></a></p>
<p><a data-var="Ananvayaṃ → atthanvayaṃ (mr)" data-ref="sc2, vns257, vnp254, ms18Sn_295"><i>Ananvayaṃ piyaṃ vācaṃ,</i></a><br>
<a><i>yo mittesu pakubbati;</i></a><br>
<a><i>Akarontaṃ bhāsamānaṃ,</i></a><br>
<a><i>parijānanti paṇḍitā.</i></a></p>
<p><a data-ref="sc3, vns258, vnp255, pts-vp-pli46, ms18Sn_296"><i>Na so mitto yo sadā appamatto,</i></a><br>
<a><i>Bhedāsaṅkī randhamevānupassī;</i></a><br>
<a><i>Yasmiñca seti urasīva putto,</i></a><br>
<a><i>Sa ve mitto yo parehi abhejjo.</i></a></p>
<p><a data-ref="sc4, vns259, vnp256, ms18Sn_297"><i>Pāmujjakaraṇaṃ ṭhānaṃ,</i></a><br>
<a><i>pasaṃsāvahanaṃ sukhaṃ;</i></a><br>
<a><i>Phalānisaṃso bhāveti,</i></a><br>
<a><i>vahanto porisaṃ dhuraṃ.</i></a></p>
<p><a data-ref="sc5, vns260, vnp257, ms18Sn_298"><i>Pavivekarasaṃ pitvā,</i></a><br>
<a><i>Rasaṃ upasamassa ca;</i></a><br>
<a><i>Niddaro hoti nippāpo,</i></a><br>
<a><i>Dhammapītirasaṃ pivanti.</i></a></p>
</blockquote>
<p class="endsection"><a><i>Hirisuttaṃ tatiyaṃ.</i></a></p>
</article>
</section>
</div>
</body>
</html>
