<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp2.10">
<article>
<div class="hgroup">
<p class="division"><a><i>Sutta Nipāta 2.10</i></a></p>
<h1><a><i>Uṭṭhānasutta</i></a></h1>
</div>
<blockquote class="gatha">
<p><a data-ref="sc1, vns334, vnp331, ms18Sn_386"><i>Uṭṭhahatha nisīdatha,</i></a><br>
<a><i>ko attho supitena vo;</i></a><br>
<a><i>Āturānañhi kā niddā,</i></a><br>
<a><i>sallaviddhāna ruppataṃ.</i></a></p>
<p><a data-ref="sc2, vns335, vnp332, pts-vp-pli58, ms18Sn_387"><i>Uṭṭhahatha nisīdatha,</i></a><br>
<a><i>Daḷhaṃ sikkhatha santiyā;</i></a><br>
<a><i>Mā vo pamatte viññāya,</i></a><br>
<a><i>Maccurājā amohayittha vasānuge.</i></a></p>
<p><a data-ref="sc3, vns336, vnp333, ms18Sn_388"><i>Yāya devā manussā ca,</i></a><br>
<a><i>sitā tiṭṭhanti atthikā;</i></a><br>
<a><i>Tarathetaṃ visattikaṃ,</i></a><br>
<a data-var="khaṇo vo → khaṇo ve (pts-vp-pli1, mr)"><i>khaṇo vo mā upaccagā;</i></a><br>
<a><i>Khaṇātītā hi socanti,</i></a><br>
<a><i>nirayamhi samappitā.</i></a></p>
<p><a data-ref="sc4, vns337, vnp334, ms18Sn_389"><i>Pamādo rajo pamādo,</i></a><br>
<a><i>Pamādānupatito rajo;</i></a><br>
<a><i>Appamādena vijjāya,</i></a><br>
<a data-var="Abbahe → abbūḷhe (sya-all); abbuhe (mr aṭṭha.)"><i>Abbahe sallamattanoti.</i></a></p>
</blockquote>
<p class="endsection"><a><i>Uṭṭhānasuttaṃ dasamaṃ.</i></a></p>
</article>
</section>
</div>
</body>
</html>
