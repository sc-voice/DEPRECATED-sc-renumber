<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp1.1">
<article>
<div class="hgroup">
<p class="division"><a><i>Sutta Nipāta 1.1</i></a></p>
<h1><a><i>Uragasutta</i></a></h1>
</div>
<blockquote class="gatha">
<p><a data-var="Yo → yo ve (sya-all)" data-ref="sc1, vns1, vnp1, pts-vp-pli1, ms18Sn_2"><i>Yo uppatitaṃ vineti kodhaṃ,</i></a><br>
<a data-var="osadhehi → osathehi (sya-all); osadhebhi (mr)"><i>Visaṭaṃ sappavisaṃva osadhehi;</i></a><br>
<a><i>So bhikkhu jahāti orapāraṃ,</i></a><br>
<a data-var="jiṇṇamivattacaṃ → jiṇṇamiva tacaṃ (bj, sya-all, km, pts-vp-pli1); jiṇṇamivā tacaṃ (?)"><i>Urago jiṇṇamivattacaṃ purāṇaṃ.</i></a></p>
<p><a data-ref="sc2, vns2, vnp2, ms18Sn_3"><i>Yo rāgamudacchidā asesaṃ,</i></a><br>
<a data-var="saroruhaṃ → sareruhaṃ (mr)"><i>Bhisapupphaṃva saroruhaṃ vigayha;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc3, vns3, vnp3, ms18Sn_4"><i>Yo taṇhamudacchidā asesaṃ,</i></a><br>
<a><i>Saritaṃ sīghasaraṃ visosayitvā;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc4, vns4, vnp4, ms18Sn_5"><i>Yo mānamudabbadhī asesaṃ,</i></a><br>
<a><i>Naḷasetuṃva sudubbalaṃ mahogho;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc5, vns5, vnp5, ms18Sn_6"><i>Yo nājjhagamā bhavesu sāraṃ,</i></a><br>
<a data-var="pupphamivā → pupphamiva (bahūsu)"><i>Vicinaṃ pupphamivā udumbaresu;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc6, vns6, vnp6, ms18Sn_7"><i>Yassantarato na santi kopā,</i></a><br>
<a data-var="Itibhavābhavatañca → itibbhavābhavatañca (mr)"><i>Itibhavābhavatañca vītivatto;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc7, vns7, vnp7, pts-vp-pli2, ms18Sn_8"><i>Yassa vitakkā vidhūpitā,</i></a><br>
<a><i>Ajjhattaṃ suvikappitā asesā;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc8, vns8, vnp8, ms18Sn_9"><i>Yo nāccasārī na paccasārī,</i></a><br>
<a><i>Sabbaṃ accagamā imaṃ papañcaṃ;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc9, vns9, vnp9, ms18Sn_10"><i>Yo nāccasārī na paccasārī,</i></a><br>
<a data-var="ñatva → ñatvā (sya-all, pts-vp-pli1, mr)"><i>Sabbaṃ vitathamidanti ñatva loke;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc10, vns10, vnp10, ms18Sn_11"><i>Yo nāccasārī na paccasārī,</i></a><br>
<a><i>Sabbaṃ vitathamidanti vītalobho;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc11, vns11, vnp11, ms18Sn_12"><i>Yo nāccasārī na paccasārī,</i></a><br>
<a><i>Sabbaṃ vitathamidanti vītarāgo;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc12, vns12, vnp12, ms18Sn_13"><i>Yo nāccasārī na paccasārī,</i></a><br>
<a><i>Sabbaṃ vitathamidanti vītadoso;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc13, vns13, vnp13, ms18Sn_14"><i>Yo nāccasārī na paccasārī,</i></a><br>
<a><i>Sabbaṃ vitathamidanti vītamoho;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc14, vns14, vnp14, ms18Sn_15"><i>Yassānusayā na santi keci,</i></a><br>
<a><i>Mūlā ca akusalā samūhatāse;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc15, vns15, vnp15, ms18Sn_16"><i>Yassa darathajā na santi keci,</i></a><br>
<a><i>Oraṃ āgamanāya paccayāse;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc16, vns16, vnp16, ms18Sn_17"><i>Yassa vanathajā na santi keci,</i></a><br>
<a><i>Vinibandhāya bhavāya hetukappā;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇaṃ.</i></a></p>
<p><a data-ref="sc17, vns17, vnp17, pts-vp-pli3, ms18Sn_18"><i>Yo nīvaraṇe pahāya pañca,</i></a><br>
<a><i>Anigho tiṇṇakathaṅkatho visallo;</i></a><br>
<a><i>So bhikkhu jahāti orapāraṃ,</i></a><br>
<a><i>Urago jiṇṇamivattacaṃ purāṇanti.</i></a></p>
</blockquote>
<p class="endsection"><a><i>Uragasuttaṃ paṭhamaṃ.</i></a></p>
</article>
</section>
</div>
</body>
</html>
