<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.10">
<article>
<div class="hgroup">
<p class="division"><a><i>Sutta Nipāta 5.10</i></a></p>
<h1><a><i>Todeyyamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1095, vnp1088, ms18Sn_1289"><i>“Yasmiṃ kāmā na vasanti,</i></a><br>
<span class="speaker"><a><i>(iccāyasmā todeyyo):</i></a></span><br>
<a><i>Taṇhā yassa na vijjati;</i></a><br>
<a><i>Kathaṃkathā ca yo tiṇṇo,</i></a><br>
<a><i>Vimokkho tassa kīdiso”.</i></a></p>
<p><a data-ref="sc2, vns1096, vnp1089, pts-vp-pli211, ms18Sn_1290"><i>“Yasmiṃ kāmā na vasanti,</i></a><br>
<span class="speaker"><a><i>(todeyyāti bhagavā):</i></a></span><br>
<a><i>Taṇhā yassa na vijjati;</i></a><br>
<a><i>Kathaṅkathā ca yo tiṇṇo,</i></a><br>
<a><i>Vimokkho tassa nāparo”.</i></a></p>
<p><a data-ref="sc3, vns1097, vnp1090, ms18Sn_1291"><i>“Nirāsaso so uda āsasāno,</i></a><br>
<a><i>Paññāṇavā so uda paññakappī;</i></a><br>
<a><i>Muniṃ ahaṃ sakka yathā vijaññaṃ,</i></a><br>
<a><i>Taṃ me viyācikkha samantacakkhu”.</i></a></p>
<p><a data-ref="sc4, vns1098, vnp1091, ms18Sn_1292"><i>“Nirāsaso so na ca āsasāno,</i></a><br>
<a><i>Paññāṇavā so na ca paññakappī;</i></a><br>
<a><i>Evampi todeyya muniṃ vijāna,</i></a><br>
<a><i>Akiñcanaṃ kāmabhave asattan”ti.</i></a></p>
</blockquote>
<p class="endsection"><a><i>Todeyyamāṇavapucchā navamā.</i></a></p>
</article>
</section>
</div>
</body>
</html>
