<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.4">
<article>
<div class="hgroup">
<p class="division"><a><i>Sutta Nipāta 5.4</i></a></p>
<h1><a><i>Puṇṇakamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1050, vnp1043, pts-vp-pli200, ms18Sn_1234"><i>“Anejaṃ mūladassāviṃ,</i></a><br>
<span class="speaker"><a><i>(iccāyasmā puṇṇako):</i></a></span><br>
<a data-var="Atthi → atthī (sya-all)"><i>Atthi pañhena āgamaṃ;</i></a><br>
<a><i>Kiṃ nissitā isayo manujā,</i></a><br>
<a><i>Khattiyā brāhmaṇā devatānaṃ;</i></a><br>
<a><i>Yaññamakappayiṃsu puthūdha loke,</i></a><br>
<a><i>Pucchāmi taṃ bhagavā brūhi me taṃ”.</i></a></p>
<p><a data-ref="sc2, vns1051, vnp1044, ms18Sn_1235"><i>“Ye kecime isayo manujā,</i></a><br>
<span class="speaker"><a><i>(puṇṇakāti bhagavā):</i></a></span><br>
<a><i>Khattiyā brāhmaṇā devatānaṃ;</i></a><br>
<a><i>Yaññamakappayiṃsu puthūdha loke,</i></a><br>
<a data-var="itthattaṃ → itthabhāvaṃ (bj, pts-vp-pli1); itthataṃ (sya-all)"><i>Āsīsamānā puṇṇaka itthattaṃ;</i></a><br>
<a><i>Jaraṃ sitā yaññamakappayiṃsu”.</i></a></p>
<p><a data-ref="sc3, vns1052, vnp1045, ms18Sn_1236"><i>“Ye kecime isayo manujā,</i></a><br>
<span class="speaker"><a><i>(iccāyasmā puṇṇako):</i></a></span><br>
<a><i>Khattiyā brāhmaṇā devatānaṃ;</i></a><br>
<a><i>Yaññamakappayiṃsu puthūdha loke,</i></a><br>
<a data-var="Kaccissu → kacciṃ su (pts-vp-pli1); kaccisu (^cnd5#132 [Pucchāniddesa/ Puṇṇakamāṇavapucchāniddesa])"><i>Kaccissu te bhagavā yaññapathe appamattā;</i></a><br>
<a><i>Atāruṃ jātiñca jarañca mārisa,</i></a><br>
<a><i>Pucchāmi taṃ bhagavā brūhi me taṃ”.</i></a></p>
<p><a data-ref="sc4, vns1053, vnp1046, ms18Sn_1237"><i>“Āsīsanti thomayanti abhijappanti juhanti,</i></a><br>
<span class="speaker"><a><i>(puṇṇakāti bhagavā):</i></a></span><br>
<a><i>Kāmābhijappanti paṭicca lābhaṃ;</i></a><br>
<a><i>Te yājayogā bhavarāgarattā,</i></a><br>
<a><i>Nātariṃsu jātijaranti brūmi”.</i></a></p>
<p><a data-ref="sc5, vns1054, vnp1047, pts-vp-pli201, ms18Sn_1238"><i>“Te ce nātariṃsu yājayogā,</i></a><br>
<span class="speaker"><a><i>(iccāyasmā puṇṇako):</i></a></span><br>
<a><i>Yaññehi jātiñca jarañca mārisa;</i></a><br>
<a><i>Atha ko carahi devamanussaloke,</i></a><br>
<a><i>Atāri jātiñca jarañca mārisa;</i></a><br>
<a><i>Pucchāmi taṃ bhagavā brūhi me taṃ”.</i></a></p>
<p><a data-var="paroparāni → parovarāni (bj, sya-all, pts-vp-pli1)" data-ref="sc6, vns1055, vnp1048, ms18Sn_1239"><i>“Saṅkhāya lokasmi paroparāni,</i></a><br>
<span class="speaker"><a><i>(puṇṇakāti bhagavā):</i></a></span><br>
<a><i>Yassiñjitaṃ natthi kuhiñci loke;</i></a><br>
<a><i>Santo vidhūmo anīgho nirāso,</i></a><br>
<a><i>Atāri so jātijaranti brūmī”ti.</i></a></p>
</blockquote>
<p class="endsection"><a><i>Puṇṇakamāṇavapucchā tatiyā.</i></a></p>
</article>
</section>
</div>
</body>
</html>
