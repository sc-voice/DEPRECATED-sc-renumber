<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.18">
<article>
<div class="hgroup">
<p class="division"><a><i>Sutta Nipāta 5.18</i></a></p>
<h1><a><i>Pārāyanatthutigāthā</i></a></h1>
</div>
<p><a data-var="paricārakasoḷasānaṃ → paricārikasoḷasānaṃ (bj); paricārikasoḷasannaṃ (sya-all, mr) | pañhaṃ → pañhe (bj, pts-vp-pli1)" data-ref="sc1, ms18Sn_1333"><i>Idamavoca bhagavā magadhesu viharanto pāsāṇake cetiye, paricārakasoḷasānaṃbrāhmaṇānaṃ ajjhiṭṭho puṭṭho puṭṭho pañhaṃ byākāsi.</i></a> <a data-var="pārāyananteva → pārāyaṇaṃtveva (bj-a); pārāyanantveva (sya-all)"><i>Ekamekassa cepi pañhassa atthamaññāya dhammamaññāya dhammānudhammaṃ paṭipajjeyya, gaccheyyeva jarāmaraṇassa pāraṃ.</i></a> <a><i>Pāraṅgamanīyā ime dhammāti, tasmā imassa dhammapariyāyassa pārāyananteva adhivacanaṃ.</i></a></p>
<blockquote class="gatha">
<p><a data-ref="sc2, vns1131, vnp1124, ms18Sn_1334"><i>Ajito tissametteyyo,</i></a><br>
<a><i>puṇṇako atha mettagū;</i></a><br>
<a><i>Dhotako upasīvo ca,</i></a><br>
<a><i>nando ca atha hemako.</i></a></p>
<p><a data-ref="sc3, vns1132, vnp1125, pts-vp-pli219, ms18Sn_1335"><i>Todeyya-kappā dubhayo,</i></a><br>
<a><i>jatukaṇṇī ca paṇḍito;</i></a><br>
<a><i>Bhadrāvudho udayo ca,</i></a><br>
<a><i>posālo cāpi brāhmaṇo;</i></a><br>
<a><i>Mogharājā ca medhāvī,</i></a><br>
<a><i>piṅgiyo ca mahāisi.</i></a></p>
<p><a data-ref="sc4, vns1133, vnp1126, ms18Sn_1336"><i>Ete buddhaṃ upāgacchuṃ,</i></a><br>
<a><i>sampannacaraṇaṃ isiṃ;</i></a><br>
<a><i>Pucchantā nipuṇe pañhe,</i></a><br>
<a><i>buddhaseṭṭhaṃ upāgamuṃ.</i></a></p>
<p><a data-ref="sc5, vns1134, vnp1127, ms18Sn_1337"><i>Tesaṃ buddho pabyākāsi,</i></a><br>
<a><i>pañhe puṭṭho yathātathaṃ;</i></a><br>
<a><i>Pañhānaṃ veyyākaraṇena,</i></a><br>
<a><i>tosesi brāhmaṇe muni.</i></a></p>
<p><a data-ref="sc6, vns1135, vnp1128, ms18Sn_1338"><i>Te tositā cakkhumatā,</i></a><br>
<a><i>buddhenādiccabandhunā;</i></a><br>
<a><i>Brahmacariyamacariṃsu,</i></a><br>
<a><i>varapaññassa santike.</i></a></p>
<p><a data-ref="sc7, vns1136, vnp1129, ms18Sn_1339"><i>Ekamekassa pañhassa,</i></a><br>
<a><i>yathā buddhena desitaṃ;</i></a><br>
<a><i>Tathā yo paṭipajjeyya,</i></a><br>
<a><i>gacche pāraṃ apārato.</i></a></p>
<p><a data-ref="sc8, vns1137, vnp1130, ms18Sn_1340"><i>Apārā pāraṃ gaccheyya,</i></a><br>
<a><i>bhāvento maggamuttamaṃ;</i></a><br>
<a><i>Maggo so pāraṃ gamanāya,</i></a><br>
<a><i>tasmā pārāyanaṃ iti.</i></a></p>
</blockquote>
</article>
</section>
</div>
</body>
</html>
