<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.12">
<article>
<div class="hgroup">
<p class="division"><a><i>Sutta Nipāta 5.12</i></a></p>
<h1><a data-var="Jatukaṇṇimāṇavapucchā → jatukaṇṇīmāṇavapañhā (cck); jatukaṇṇīpañhā (sya1ed, sya2ed)"><i>Jatukaṇṇimāṇavapucchā</i></a></h1>
</div>
<blockquote class="gatha">
<p><a data-ref="sc1, vns1103, vnp1096, ms18Sn_1299"><i>“Sutvānahaṃ vīramakāmakāmiṃ,</i></a><br>
<span class="speaker"><a><i>(iccāyasmā jatukaṇṇi):</i></a></span><br>
<a><i>Oghātigaṃ puṭṭhumakāmamāgamaṃ;</i></a><br>
<a><i>Santipadaṃ brūhi sahajanetta,</i></a><br>
<a><i>Yathātacchaṃ bhagavā brūhi metaṃ.</i></a></p>
<p><a data-ref="sc2, vns1104, vnp1097, ms18Sn_1300"><i>Bhagavā hi kāme abhibhuyya iriyati,</i></a><br>
<a><i>Ādiccova pathaviṃ tejī tejasā;</i></a><br>
<a><i>Parittapaññassa me bhūripañña,</i></a><br>
<a><i>Ācikkha dhammaṃ yamahaṃ vijaññaṃ;</i></a><br>
<a><i>Jātijarāya idha vippahānaṃ”.</i></a></p>
<p><a data-ref="sc3, vns1105, vnp1098, pts-vp-pli213, ms18Sn_1301"><i>“Kāmesu vinaya gedhaṃ,</i></a><br>
<span class="speaker"><a><i>(jatukaṇṇīti bhagavā):</i></a></span><br>
<a><i>Nekkhammaṃ daṭṭhu khemato;</i></a><br>
<a data-var="Uggahītaṃ → uggahitaṃ (; ^cnd5#580 [Pucchāniddesa/ Jatukaṇṇimāṇavapucchāniddesa])"><i>Uggahītaṃ nirattaṃ vā,</i></a><br>
<a><i>Mā te vijjittha kiñcanaṃ.</i></a></p>
<p><a data-ref="sc4, vns1106, vnp1099, ms18Sn_1302"><i>Yaṃ pubbe taṃ visosehi,</i></a><br>
<a><i>pacchā te māhu kiñcanaṃ;</i></a><br>
<a><i>Majjhe ce no gahessasi,</i></a><br>
<a><i>upasanto carissasi.</i></a></p>
<p><a data-ref="sc5, vns1107, vnp1100, ms18Sn_1303"><i>Sabbaso nāmarūpasmiṃ,</i></a><br>
<a><i>Vītagedhassa brāhmaṇa;</i></a><br>
<a><i>Āsavāssa na vijjanti,</i></a><br>
<a><i>Yehi maccuvasaṃ vaje”ti.</i></a></p>
</blockquote>
<p class="endsection"><a><i>Jatukaṇṇimāṇavapucchā ekādasamā.</i></a></p>
</article>
</section>
</div>
</body>
</html>
