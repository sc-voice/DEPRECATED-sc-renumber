<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.17">
<article>
<div class="hgroup">
<p class="division"><a><i>Sutta Nipāta 5.17</i></a></p>
<h1><a><i>Piṅgiyamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1127, vnp1120, ms18Sn_1328"><i>“Jiṇṇohamasmi abalo vītavaṇṇo,</i></a><br>
<span class="speaker"><a><i>(iccāyasmā piṅgiyo):</i></a></span><br>
<a><i>Nettā na suddhā savanaṃ na phāsu;</i></a><br>
<a><i>Māhaṃ nassaṃ momuho antarāva,</i></a><br>
<a><i>Ācikkha dhammaṃ yamahaṃ vijaññaṃ;</i></a><br>
<a><i>Jātijarāya idha vippahānaṃ”.</i></a></p>
<p><a data-ref="sc2, vns1128, vnp1121, ms18Sn_1329"><i>“Disvāna rūpesu vihaññamāne,</i></a><br>
<span class="speaker"><a><i>(piṅgiyāti bhagavā):</i></a></span><br>
<a><i>Ruppanti rūpesu janā pamattā;</i></a><br>
<a><i>Tasmā tuvaṃ piṅgiya appamatto,</i></a><br>
<a><i>Jahassu rūpaṃ apunabbhavāya”.</i></a></p>
<p><a data-ref="sc3, vns1129, vnp1122, pts-vp-pli218, ms18Sn_1330"><i>“Disā catasso vidisā catasso,</i></a><br>
<a><i>Uddhaṃ adho dasa disā imāyo;</i></a><br>
<a data-var="asutaṃ amutaṃ → asutaṃ'mutaṃ vā (bj, pts-vp-pli1); asutāmutaṃ vā (sya-all)"><i>Na tuyhaṃ adiṭṭhaṃ asutaṃ amutaṃ,</i></a><br>
<a data-var="kiñcanamatthi → kiñcinamatthi (bj, mr); kiñcimatthi (sya-all)"><i>Atho aviññātaṃ kiñcanamatthi loke;</i></a><br>
<a><i>Ācikkha dhammaṃ yamahaṃ vijaññaṃ,</i></a><br>
<a><i>Jātijarāya idha vippahānaṃ”.</i></a></p>
<p><a data-ref="sc4, vns1130, vnp1123, ms18Sn_1331"><i>“Taṇhādhipanne manuje pekkhamāno,</i></a><br>
<span class="speaker"><a><i>(piṅgiyāti bhagavā):</i></a></span><br>
<a><i>Santāpajāte jarasā parete;</i></a><br>
<a><i>Tasmā tuvaṃ piṅgiya appamatto,</i></a><br>
<a><i>Jahassu taṇhaṃ apunabbhavāyā”ti.</i></a></p>
</blockquote>
<p class="endsection"><a><i>Piṅgiyamāṇavapucchā soḷasamā.</i></a></p>
</article>
</section>
</div>
</body>
</html>
