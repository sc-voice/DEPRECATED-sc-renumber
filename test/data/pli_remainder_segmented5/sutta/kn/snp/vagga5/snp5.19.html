<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.19">
<article>
<div class="hgroup">
<p class="division"><a><i>Sutta Nipāta 5.19</i></a></p>
<h1><a><i>Pārāyanānugītigāthā</i></a></h1>
</div>
<blockquote class="gatha">
<p><a data-ref="sc1, vns1138, vnp1131, ms18Sn_1341"><i>“Pārāyanamanugāyissaṃ,</i></a><br>
<span class="speaker"><a><i>(iccāyasmā piṅgiyo):</i></a></span><br>
<a><i>Yathāddakkhi tathākkhāsi;</i></a><br>
<a><i>Vimalo bhūrimedhaso,</i></a><br>
<a data-var="nibbano → nibbuto (sya-all)"><i>Nikkāmo nibbano nāgo;</i></a><br>
<a><i>Kissa hetu musā bhaṇe.</i></a></p>
<p><a data-ref="sc2, vns1139, vnp1132, pts-vp-pli220, ms18Sn_1342"><i>Pahīnamalamohassa,</i></a><br>
<a><i>mānamakkhappahāyino;</i></a><br>
<a><i>Handāhaṃ kittayissāmi,</i></a><br>
<a><i>giraṃ vaṇṇūpasañhitaṃ.</i></a></p>
<p><a data-ref="sc3, vns1140, vnp1133, ms18Sn_1343"><i>Tamonudo buddho samantacakkhu,</i></a><br>
<a><i>Lokantagū sabbabhavātivatto;</i></a><br>
<a><i>Anāsavo sabbadukkhappahīno,</i></a><br>
<a><i>Saccavhayo brahme upāsito me.</i></a></p>
<p><a data-ref="sc4, vns1141, vnp1134, ms18Sn_1344"><i>Dijo yathā kubbanakaṃ pahāya,</i></a><br>
<a><i>Bahupphalaṃ kānanamāvaseyya;</i></a><br>
<a><i>Evampahaṃ appadasse pahāya,</i></a><br>
<a><i>Mahodadhiṃ haṃsoriva ajjhapatto.</i></a></p>
<p><a data-ref="sc5, vns1142, vnp1135, ms18Sn_1345"><i>Ye me pubbe viyākaṃsu,</i></a><br>
<a><i>Huraṃ gotamasāsanā;</i></a><br>
<a><i>Iccāsi iti bhavissati,</i></a><br>
<a><i>Sabbaṃ taṃ itihītihaṃ;</i></a><br>
<a><i>Sabbaṃ taṃ takkavaḍḍhanaṃ.</i></a></p>
<p><a data-ref="sc6, vns1143, vnp1136, ms18Sn_1346"><i>Eko tamanudāsino,</i></a><br>
<a><i>jutimā so pabhaṅkaro;</i></a><br>
<a><i>Gotamo bhūripaññāṇo,</i></a><br>
<a><i>gotamo bhūrimedhaso.</i></a></p>
<p><a data-ref="sc7, vns1144, vnp1137, pts-vp-pli221, ms18Sn_1347"><i>Yo me dhammamadesesi,</i></a><br>
<a><i>Sandiṭṭhikamakālikaṃ;</i></a><br>
<a><i>Taṇhakkhayamanītikaṃ,</i></a><br>
<a><i>Yassa natthi upamā kvaci”.</i></a></p>
<p><a data-ref="sc8, vns1145, vnp1138, ms18Sn_1348"><i>“Kiṃ nu tamhā vippavasasi,</i></a><br>
<a><i>muhuttamapi piṅgiya;</i></a><br>
<a><i>Gotamā bhūripaññāṇā,</i></a><br>
<a><i>gotamā bhūrimedhasā.</i></a></p>
<p><a data-ref="sc9, vns1146, vnp1139, ms18Sn_1349"><i>Yo te dhammamadesesi,</i></a><br>
<a><i>Sandiṭṭhikamakālikaṃ;</i></a><br>
<a><i>Taṇhakkhayamanītikaṃ,</i></a><br>
<a><i>Yassa natthi upamā kvaci”.</i></a></p>
<p><a data-ref="sc10, vns1147, vnp1140, ms18Sn_1350"><i>“Nāhaṃ tamhā vippavasāmi,</i></a><br>
<a><i>Muhuttamapi brāhmaṇa;</i></a><br>
<a><i>Gotamā bhūripaññāṇā,</i></a><br>
<a><i>Gotamā bhūrimedhasā.</i></a></p>
<p><a data-ref="sc11, vns1148, vnp1141, ms18Sn_1351"><i>Yo me dhammamadesesi,</i></a><br>
<a><i>Sandiṭṭhikamakālikaṃ;</i></a><br>
<a><i>Taṇhakkhayamanītikaṃ,</i></a><br>
<a><i>Yassa natthi upamā kvaci.</i></a></p>
<p><a data-ref="sc12, vns1149, vnp1142, ms18Sn_1352"><i>Passāmi naṃ manasā cakkhunāva,</i></a><br>
<a><i>Rattindivaṃ brāhmaṇa appamatto;</i></a><br>
<a><i>Namassamāno vivasemi rattiṃ,</i></a><br>
<a><i>Teneva maññāmi avippavāsaṃ.</i></a></p>
<p><a data-ref="sc13, vns1150, vnp1143, ms18Sn_1353"><i>Saddhā ca pīti ca mano sati ca,</i></a><br>
<a><i>Nāpentime gotamasāsanamhā;</i></a><br>
<a><i>Yaṃ yaṃ disaṃ vajati bhūripañño,</i></a><br>
<a><i>Sa tena teneva natohamasmi.</i></a></p>
<p><a data-ref="sc14, vns1151, vnp1144, pts-vp-pli222, ms18Sn_1354"><i>Jiṇṇassa me dubbalathāmakassa,</i></a><br>
<a><i>Teneva kāyo na paleti tattha;</i></a><br>
<a data-var="Saṃkappayantāya → saṃkappayattāya (bj, pts-vp-pli1)"><i>Saṃkappayantāya vajāmi niccaṃ,</i></a><br>
<a><i>Mano hi me brāhmaṇa tena yutto.</i></a></p>
<p><a data-ref="sc15, vns1152, vnp1145, ms18Sn_1355"><i>Paṅke sayāno pariphandamāno,</i></a><br>
<a data-var="upaplaviṃ → upallaviṃ (sya-all)"><i>Dīpā dīpaṃ upaplaviṃ;</i></a><br>
<a><i>Athaddasāsiṃ sambuddhaṃ,</i></a><br>
<a><i>Oghatiṇṇamanāsavaṃ”.</i></a></p>
<p><a data-ref="sc16, vns1153, vnp1146, ms18Sn_1356"><i>“Yathā ahū vakkali muttasaddho,</i></a><br>
<a><i>Bhadrāvudho āḷavigotamo ca;</i></a><br>
<a><i>Evamevaṃ tvampi pamuñcassu saddhaṃ,</i></a><br>
<a data-var="maccudheyyassa pāraṃ → maccudheyyapāraṃ (bj, pts-vp-pli1)"><i>Gamissasi tvaṃ piṅgiya maccudheyyassa pāraṃ”.</i></a></p>
<p><a data-ref="sc17, vns1154, vnp1147, ms18Sn_1357"><i>“Esa bhiyyo pasīdāmi,</i></a><br>
<a><i>Sutvāna munino vaco;</i></a><br>
<a><i>Vivaṭṭacchado sambuddho,</i></a><br>
<a><i>Akhilo paṭibhānavā.</i></a></p>
<p><a data-ref="sc18, vns1155, vnp1148, ms18Sn_1358"><i>Adhideve abhiññāya,</i></a><br>
<a data-var="varovaraṃ → parovaraṃ (bj, sya-all, pts-vp-pli1); paroparaṃ ()"><i>Sabbaṃ vedi varovaraṃ;</i></a><br>
<a><i>Pañhānantakaro satthā,</i></a><br>
<a><i>Kaṅkhīnaṃ paṭijānataṃ.</i></a></p>
<p><a data-ref="sc19, vns1156, vnp1149, pts-vp-pli223, ms18Sn_1359"><i>Asaṃhīraṃ asaṅkuppaṃ,</i></a><br>
<a><i>Yassa natthi upamā kvaci;</i></a><br>
<a><i>Addhā gamissāmi na mettha kaṅkhā,</i></a><br>
<a><i>Evaṃ maṃ dhārehi adhimuttacittan”ti.</i></a></p>
</blockquote>
<p class="endsutta"><a><i>Pārāyanavaggo pañcamo.</i></a></p>
<p class="endsutta"><a><i>Suttuddānaṃ</i></a></p>
<blockquote class="uddanagatha">
<p><a data-ref="sc20, ms18Sn_1362"><i>Urago dhaniyopi ca,</i></a><br>
<a><i>Khaggavisāṇo kasi ca;</i></a><br>
<a><i>Cundo bhavo punadeva,</i></a><br>
<a><i>Vasalo ca karaṇīyañca;</i></a><br>
<a><i>Hemavato atha yakkho,</i></a><br>
<a><i>Vijayasuttaṃ munisuttavaranti.</i></a></p>
<p><a data-ref="sc21, ms18Sn_1363"><i>Paṭhamakaṭṭhavaro varavaggo,</i></a><br>
<a><i>Dvādasasuttadharo suvibhatto;</i></a><br>
<a><i>Desito cakkhumatā vimalena,</i></a><br>
<a><i>Suyyati vaggavaro uragoti.</i></a></p>
<p><a data-ref="sc22, ms18Sn_1364"><i>Ratanāmagandho hirimaṅgalanāmo,</i></a><br>
<a><i>Sucilomakapilo ca brāhmaṇadhammo;</i></a><br>
<a data-var="Nāvā → nātha (mr)"><i>Nāvā kiṃsīlauṭṭhahano ca,</i></a><br>
<a><i>Rāhulo ca punapi vaṅgīso.</i></a></p>
<p><a data-ref="sc23, ms18Sn_1365"><i>Sammāparibbājanīyopi cettha,</i></a><br>
<a><i>Dhammikasuttavaro suvibhatto;</i></a><br>
<a><i>Cuddasasuttadharo dutiyamhi,</i></a><br>
<a><i>Cūḷakavaggavaroti tamāhu.</i></a></p>
<p><a data-ref="sc24, ms18Sn_1366"><i>Pabbajjapadhānasubhāsitanāmo,</i></a><br>
<a><i>Pūraḷāso punadeva māgho ca;</i></a><br>
<a><i>Sabhiyaṃ keṇiyameva sallanāmo,</i></a><br>
<a><i>Vāseṭṭhavaro kālikopi ca.</i></a></p>
<p><a data-ref="sc25, ms18Sn_1367"><i>Nālakasuttavaro suvibhatto,</i></a><br>
<a><i>Taṃ anupassī tathā punadeva;</i></a><br>
<a><i>Dvādasasuttadharo tatiyamhi,</i></a><br>
<a><i>Suyyati vaggavaro mahānāmo.</i></a></p>
<p><a data-ref="sc26, ms18Sn_1368"><i>Kāmaguhaṭṭhakaduṭṭhakanāmā,</i></a><br>
<a><i>Suddhavaro paramaṭṭhakanāmo;</i></a><br>
<a><i>Jarā mettiyavaro suvibhatto,</i></a><br>
<a><i>Pasūramāgaṇḍiyā purābhedo.</i></a></p>
<p><a data-ref="sc27, ms18Sn_1369"><i>Kalahavivādo ubho viyuhā ca,</i></a><br>
<a><i>Tuvaṭakaattadaṇḍasāriputtā;</i></a><br>
<a><i>Soḷasasuttadharo catutthamhi,</i></a><br>
<a><i>Aṭṭhakavaggavaroti tamāhu.</i></a></p>
<p><a data-ref="sc28, ms18Sn_1370"><i>Magadhe janapade ramaṇīye,</i></a><br>
<a><i>Desavare katapuññanivese;</i></a><br>
<a><i>Pāsāṇakacetiyavare suvibhatte,</i></a><br>
<a><i>Vasi bhagavā gaṇaseṭṭho.</i></a></p>
<p><a data-var="Ubhayavāsamāgatiyamhi → ubhayaṃ vā puṇṇasamāgataṃ yamhi (sya-all)" data-ref="sc29, ms18Sn_1371"><i>Ubhayavāsamāgatiyamhi,</i></a><br>
<a><i>Dvādasayojaniyā parisāya;</i></a><br>
<a><i>Soḷasabrāhmaṇānaṃ kira puṭṭho,</i></a><br>
<a><i>Pucchāya soḷasapañhakammiyā;</i></a><br>
<a><i>Nippakāsayi dhammamadāsi.</i></a></p>
<p><a data-ref="sc30, ms18Sn_1372"><i>Atthapakāsakabyañjanapuṇṇaṃ,</i></a><br>
<a data-var="parakhemajaniyaṃ → varaṃ khamanīyaṃ (mr)"><i>Dhammamadesesi parakhemajaniyaṃ;</i></a><br>
<a><i>Lokahitāya jino dvipadaggo,</i></a><br>
<a><i>Suttavaraṃ bahudhammavicitraṃ;</i></a><br>
<a><i>Sabbakilesapamocanahetuṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-var="Byañjanamatthapadaṃ samayuttaṃ → byañjanamatthapadasamayuttaṃ (sya-all)" data-ref="sc31, ms18Sn_1373"><i>Byañjanamatthapadaṃ samayuttaṃ,</i></a><br>
<a><i>Akkharasaññitaopamagāḷhaṃ;</i></a><br>
<a><i>Lokavicāraṇañāṇapabhaggaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc32, ms18Sn_1374"><i>Rāgamale amalaṃ vimalaggaṃ,</i></a><br>
<a><i>Dosamale amalaṃ vimalaggaṃ;</i></a><br>
<a><i>Mohamale amalaṃ vimalaggaṃ,</i></a><br>
<a><i>Lokavicāraṇañāṇapabhaggaṃ;</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc33, ms18Sn_1375"><i>Klesamale amalaṃ vimalaggaṃ,</i></a><br>
<a><i>Duccaritamale amalaṃ vimalaggaṃ;</i></a><br>
<a><i>Lokavicāraṇañāṇapabhaggaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc34, ms18Sn_1376"><i>Āsavabandhanayogākilesaṃ,</i></a><br>
<a><i>Nīvaraṇāni ca tīṇi malāni;</i></a><br>
<a><i>Tassa kilesapamocanahetuṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc35, ms18Sn_1377"><i>Nimmalasabbakilesapanūdaṃ,</i></a><br>
<a><i>Rāgavirāgamanejamasokaṃ;</i></a><br>
<a><i>Santapaṇītasududdasadhammaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-var="dosakamabhañjitasantaṃ → dosañca bhañjitasantaṃ (sya-all)" data-ref="sc36, ms18Sn_1378"><i>Rāgañca dosakamabhañjitasantaṃ,</i></a><br>
<a><i>Yonicatuggatipañcaviññāṇaṃ;</i></a><br>
<a data-var="Taṇhāratacchadanatāṇalatāpamokkhaṃ → taṇhātalaratacchedanatāṇapamokkhaṃ (sya-all)"><i>Taṇhāratacchadanatāṇalatāpamokkhaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc37, ms18Sn_1379"><i>Gambhīraduddasasaṇhanipuṇaṃ,</i></a><br>
<a><i>Paṇḍitavedaniyaṃ nipuṇatthaṃ;</i></a><br>
<a><i>Lokavicāraṇañāṇapabhaggaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc38, ms18Sn_1380"><i>Navaṅgakusumamālagīveyyaṃ,</i></a><br>
<a><i>Indriyajhānavimokkhavibhattaṃ;</i></a><br>
<a><i>Aṭṭhaṅgamaggadharaṃ varayānaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc39, ms18Sn_1381"><i>Somupamaṃ vimalaṃ parisuddhaṃ,</i></a><br>
<a><i>Aṇṇavamūpamaratanasucittaṃ;</i></a><br>
<a><i>Pupphasamaṃ ravimūpamatejaṃ,</i></a><br>
<a><i>Desayi suttavaraṃ dvipadaggo.</i></a></p>
<p><a data-ref="sc40, ms18Sn_1382"><i>Khemasivaṃ sukhasītalasantaṃ,</i></a><br>
<a><i>Maccutatāṇaparaṃ paramatthaṃ;</i></a><br>
<a><i>Tassa sunibbutadassanahetuṃ,</i></a><br>
<a><i>Desayi suttavaraṃ dvipadaggoti.</i></a></p>
</blockquote>
<p class="endbook"><a><i>Suttanipātapāḷi samattā.</i></a></p>
</article>
</section>
</div>
</body>
</html>
