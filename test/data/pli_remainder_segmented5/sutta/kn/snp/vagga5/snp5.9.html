<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="snp5.9">
<article>
<div class="hgroup">
<p class="division"><a><i>Sutta Nipāta 5.9</i></a></p>
<h1><a><i>Hemakamāṇavapucchā</i></a></h1>
</div>
<blockquote class="gatha">
<p><a data-ref="sc1, vns1091, vnp1084, pts-vp-pli210, ms18Sn_1284"><i>“Ye me pubbe viyākaṃsu,</i></a><br>
<span class="speaker"><a><i>(iccāyasmā hemako):</i></a></span><br>
<a><i>Huraṃ gotamasāsanā;</i></a><br>
<a><i>Iccāsi iti bhavissati,</i></a><br>
<a><i>Sabbaṃ taṃ itihītihaṃ;</i></a><br>
<a><i>Sabbaṃ taṃ takkavaḍḍhanaṃ,</i></a><br>
<a><i>Nāhaṃ tattha abhiramiṃ.</i></a></p>
<p><a data-ref="sc2, vns1092, vnp1085, ms18Sn_1285"><i>Tvañca me dhammamakkhāhi,</i></a><br>
<a><i>taṇhānigghātanaṃ muni;</i></a><br>
<a><i>Yaṃ viditvā sato caraṃ,</i></a><br>
<a><i>tare loke visattikaṃ”.</i></a></p>
<p><a data-ref="sc3, vns1093, vnp1086, ms18Sn_1286"><i>“Idha diṭṭhasutamutaviññātesu,</i></a><br>
<a><i>Piyarūpesu hemaka;</i></a><br>
<a><i>Chandarāgavinodanaṃ,</i></a><br>
<a><i>Nibbānapadamaccutaṃ.</i></a></p>
<p><a data-ref="sc4, vns1094, vnp1087, ms18Sn_1287"><i>Etadaññāya ye satā,</i></a><br>
<a><i>Diṭṭhadhammābhinibbutā;</i></a><br>
<a><i>Upasantā ca te sadā,</i></a><br>
<a><i>Tiṇṇā loke visattikan”ti.</i></a></p>
</blockquote>
<p class="endsection"><a><i>Hemakamāṇavapucchā aṭṭhamā.</i></a></p>
</article>
</section>
</div>
</body>
</html>
