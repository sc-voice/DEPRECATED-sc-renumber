<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp17">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Hatthināgavagga</i></a></p>
<p><a><i>Sīlapāramī 7</i></a></p>
<h1><a><i>Mātaṅgacariya</i></a></h1>
</div>
<blockquote class="gatha">
<p><a data-ref="sc1, ms21Cp_227, msdiv60"><i>“Punāparaṃ yadā homi,</i></a><br>
<a><i>jaṭilo uggatāpano;</i></a><br>
<a><i>Mātaṅgo nāma nāmena,</i></a><br>
<a><i>sīlavā susamāhito.</i></a></p>
<p><a data-ref="sc2, ms21Cp_228, msdiv61"><i>Ahañca brāhmaṇo eko,</i></a><br>
<a><i>gaṅgākūle vasāmubho;</i></a><br>
<a><i>Ahaṃ vasāmi upari,</i></a><br>
<a><i>heṭṭhā vasati brāhmaṇo.</i></a></p>
<p><a data-ref="sc3, ms21Cp_229, msdiv62"><i>Vicaranto anukūlamhi,</i></a><br>
<a><i>uddhaṃ me assamaddasa;</i></a><br>
<a><i>Tattha maṃ paribhāsetvā,</i></a><br>
<a><i>abhisapi muddhaphālanaṃ.</i></a></p>
<p><a data-ref="sc4, pts-vp-pli2ed20, ms21Cp_230, msdiv63"><i>Yadihaṃ tassa pakuppeyyaṃ,</i></a><br>
<a><i>yadi sīlaṃ na gopaye;</i></a><br>
<a><i>Oloketvānahaṃ tassa,</i></a><br>
<a><i>kareyyaṃ chārikaṃ viya.</i></a></p>
<p><a data-ref="sc5, pts-vp-pli1ed89, ms21Cp_231, msdiv64"><i>Yaṃ so tadā maṃ abhisapi,</i></a><br>
<a><i>kupito duṭṭhamānaso;</i></a><br>
<a><i>Tasseva matthake nipati,</i></a><br>
<a><i>yogena taṃ pamocayiṃ.</i></a></p>
<p><a data-ref="sc6, ms21Cp_232, msdiv65"><i>Anurakkhiṃ mama sīlaṃ,</i></a><br>
<a><i>nārakkhiṃ mama jīvitaṃ;</i></a><br>
<a><i>Sīlavā hi tadā āsiṃ,</i></a><br>
<a><i>bodhiyāyeva kāraṇā”ti.</i></a></p>
</blockquote>
<p class="endsutta"><a data-ref="sc7, ms21Cp_233"><i>Mātaṅgacariyaṃ sattamaṃ.</i></a></p>
</article>
</section>
</div>
</body>
</html>
