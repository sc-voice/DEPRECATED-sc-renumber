<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp25">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Yudhañjayavagga</i></a></p>
<p><a><i>Nekkhammapāramī 5</i></a></p>
<h1><a><i>Soṇapaṇḍitacariya</i></a></h1>
</div>
<blockquote class="gatha">
<p><a data-ref="sc1, pts-vp-pli2ed28, ms21Cp_314, msdiv42"><i>“Punāparaṃ yadā homi,</i></a><br>
<a><i>nagare brahmavaḍḍhane;</i></a><br>
<a><i>Tattha kulavare seṭṭhe,</i></a><br>
<a><i>mahāsāle ajāyahaṃ.</i></a></p>
<p><a data-ref="sc2, ms21Cp_315, msdiv43"><i>Tadāpi lokaṃ disvāna,</i></a><br>
<a><i>Andhībhūtaṃ tamotthaṭaṃ;</i></a><br>
<a><i>Cittaṃ bhavato patikuṭati,</i></a><br>
<a><i>Tuttavegahataṃ viya.</i></a></p>
<p><a data-ref="sc3, ms21Cp_316, msdiv44"><i>Disvāna vividhaṃ pāpaṃ,</i></a><br>
<a><i>evaṃ cintesahaṃ tadā;</i></a><br>
<a><i>‘Kadāhaṃ gehā nikkhamma,</i></a><br>
<a><i>pavisissāmi kānanaṃ’.</i></a></p>
<p><a data-ref="sc4, ms21Cp_317, msdiv45"><i>Tadāpi maṃ nimantesuṃ,</i></a><br>
<a><i>kāmabhogehi ñātayo;</i></a><br>
<a><i>Tesampi chandamācikkhiṃ,</i></a><br>
<a><i>‘mā nimantetha tehi maṃ’.</i></a></p>
<p><a data-ref="sc5, ms21Cp_318, msdiv46"><i>Yo me kaniṭṭhako bhātā,</i></a><br>
<a><i>nando nāmāsi paṇḍito;</i></a><br>
<a><i>Sopi maṃ anusikkhanto,</i></a><br>
<a><i>pabbajjaṃ samarocayi.</i></a></p>
<p><a data-ref="sc6, ms21Cp_319, msdiv47"><i>Ahaṃ soṇo ca nando ca,</i></a><br>
<a><i>ubho mātāpitā mama;</i></a><br>
<a><i>Tadāpi bhoge chaḍḍetvā,</i></a><br>
<a><i>pāvisimhā mahāvanan”ti.</i></a></p>
</blockquote>
<p class="endsutta"><a data-var="Soṇapaṇḍitacariyaṃ → soṇanandapaṇḍitacariyaṃ (sya1ed, sya2ed)" data-ref="sc7, ms21Cp_320"><i>Soṇapaṇḍitacariyaṃ pañcamaṃ.</i></a></p>
</article>
</section>
</div>
</body>
</html>
