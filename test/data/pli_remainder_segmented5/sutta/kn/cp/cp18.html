<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp18">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Hatthināgavagga</i></a></p>
<p><a><i>Sīlapāramī 8</i></a></p>
<h1><a><i>Dhammadevaputtacariya</i></a></h1>
</div>
<blockquote class="gatha">
<p><a data-ref="sc1, ms21Cp_234, msdiv66"><i>“Punāparaṃ yadā homi,</i></a><br>
<a><i>mahāpakkho mahiddhiko;</i></a><br>
<a><i>Dhammo nāma mahāyakkho,</i></a><br>
<a><i>sabbalokānukampako.</i></a></p>
<p><a data-ref="sc2, ms21Cp_235, msdiv67"><i>Dasakusalakammapathe,</i></a><br>
<a><i>samādapento mahājanaṃ;</i></a><br>
<a><i>Carāmi gāmanigamaṃ,</i></a><br>
<a><i>samitto saparijjano.</i></a></p>
<p><a data-ref="sc3, ms21Cp_236, msdiv68"><i>Pāpo kadariyo yakkho,</i></a><br>
<a><i>dīpento dasa pāpake;</i></a><br>
<a><i>Sopettha mahiyā carati,</i></a><br>
<a><i>samitto saparijjano.</i></a></p>
<p><a data-ref="sc4, ms21Cp_237, msdiv69"><i>Dhammavādī adhammo ca,</i></a><br>
<a><i>ubho paccanikā mayaṃ;</i></a><br>
<a><i>Dhure dhuraṃ ghaṭṭayantā,</i></a><br>
<a><i>samimhā paṭipathe ubho.</i></a></p>
<p><a data-ref="sc5, ms21Cp_238, msdiv70"><i>Kalaho vattatī bhesmā,</i></a><br>
<a><i>kalyāṇapāpakassa ca;</i></a><br>
<a><i>Maggā okkamanatthāya,</i></a><br>
<a><i>mahāyuddho upaṭṭhito.</i></a></p>
<p><a data-ref="sc6, ms21Cp_239, msdiv71"><i>Yadihaṃ tassa kuppeyyaṃ,</i></a><br>
<a><i>yadi bhinde tapoguṇaṃ;</i></a><br>
<a><i>Sahaparijanaṃ tassa,</i></a><br>
<a><i>rajabhūtaṃ kareyyahaṃ.</i></a></p>
<p><a data-ref="sc7, ms21Cp_240, msdiv72"><i>Api cāhaṃ sīlarakkhāya,</i></a><br>
<a><i>nibbāpetvāna mānasaṃ;</i></a><br>
<a><i>Saha janenokkamitvā,</i></a><br>
<a><i>pathaṃ pāpassa dāsahaṃ.</i></a></p>
<p><a data-ref="sc8, ms21Cp_241, msdiv73"><i>Saha pathato okkante,</i></a><br>
<a><i>katvā cittassa nibbutiṃ;</i></a><br>
<a><i>Vivaraṃ adāsi pathavī,</i></a><br>
<a><i>pāpayakkhassa tāvade”ti.</i></a></p>
</blockquote>
<p class="endsutta"><a data-ref="sc9, ms21Cp_242"><i>Dhammadevaputtacariyaṃ aṭṭhamaṃ.</i></a></p>
</article>
</section>
</div>
</body>
</html>
