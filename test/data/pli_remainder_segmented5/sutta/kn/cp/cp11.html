<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp11">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Hatthināgavagga</i></a></p>
<p><a><i>Sīlapāramī 1</i></a></p>
<h1><a><i>Mātuposakacariya</i></a></h1>
</div>
<blockquote class="gatha">
<p><a data-ref="sc1, pts-vp-pli1ed84, pts-vp-pli2ed14, ms21Cp_162, msdiv1"><i>“Yadā ahosiṃ pavane,</i></a><br>
<a><i>kuñjaro mātuposako;</i></a><br>
<a><i>Na tadā atthi mahiyā,</i></a><br>
<a><i>guṇena mama sādiso.</i></a></p>
<p><a data-ref="sc2, ms21Cp_163, msdiv2"><i>Pavane disvā vanacaro,</i></a><br>
<a><i>rañño maṃ paṭivedayi;</i></a><br>
<a><i>‘Tavānucchavo mahārāja,</i></a><br>
<a><i>gajo vasati kānane.</i></a></p>
<p><a data-ref="sc3, ms21Cp_164, msdiv3"><i>Na tassa parikkhāyattho,</i></a><br>
<a><i>napi āḷakakāsuyā;</i></a><br>
<a data-var="Saha gahite → samaṃ gahite (bj); samāgahite (sya1ed, sya2ed, pts-vp-pli1-2)"><i>Saha gahite soṇḍāya,</i></a><br>
<a><i>sayameva idhehi’ti.</i></a></p>
<p><a data-ref="sc4, ms21Cp_165, msdiv4"><i>Tassa taṃ vacanaṃ sutvā,</i></a><br>
<a><i>rājāpi tuṭṭhamānaso;</i></a><br>
<a><i>Pesesi hatthidamakaṃ,</i></a><br>
<a><i>chekācariyaṃ susikkhitaṃ.</i></a></p>
<p><a data-ref="sc5, ms21Cp_166, msdiv5"><i>Gantvā so hatthidamako,</i></a><br>
<a><i>addasa padumassare;</i></a><br>
<a data-var="Bhisamuḷālaṃ → bhisamūlaṃ (bj, pts-vp-pli1, mr)"><i>Bhisamuḷālaṃ uddharantaṃ,</i></a><br>
<a><i>yāpanatthāya mātuyā.</i></a></p>
<p><a data-ref="sc6, ms21Cp_167, msdiv6"><i>Viññāya me sīlaguṇaṃ,</i></a><br>
<a><i>lakkhaṇaṃ upadhārayi;</i></a><br>
<a><i>‘Ehi puttā’ti vatvāna,</i></a><br>
<a><i>mama soṇḍāya aggahi.</i></a></p>
<p><a data-ref="sc7, ms21Cp_168, msdiv7"><i>Yaṃ me tadā pākatikaṃ,</i></a><br>
<a><i>sarīrānugataṃ balaṃ;</i></a><br>
<a><i>Ajja nāgasahassānaṃ,</i></a><br>
<a><i>balena samasādisaṃ.</i></a></p>
<p><a data-ref="sc8, ms21Cp_169, msdiv8"><i>Yadihaṃ tesaṃ pakuppeyyaṃ,</i></a><br>
<a><i>upetānaṃ gahaṇāya maṃ;</i></a><br>
<a><i>Paṭibalo bhave tesaṃ,</i></a><br>
<a><i>yāva rajjampi mānusaṃ.</i></a></p>
<p><a data-ref="sc9, ms21Cp_170, msdiv9"><i>Api cāhaṃ sīlarakkhāya,</i></a><br>
<a><i>Sīlapāramipūriyā;</i></a><br>
<a><i>Na karomi citte aññathattaṃ,</i></a><br>
<a><i>Pakkhipantaṃ mamāḷake.</i></a></p>
<p><a data-ref="sc10, ms21Cp_171, msdiv10"><i>Yadi te maṃ tattha koṭṭeyyuṃ,</i></a><br>
<a><i>pharasūhi tomarehi ca;</i></a><br>
<a><i>Neva tesaṃ pakuppeyyaṃ,</i></a><br>
<a><i>sīlakhaṇḍabhayā mamā”ti.</i></a></p>
</blockquote>
<p class="endsutta"><a data-var="Mātuposakacariyaṃ → sīlanāgacariyaṃ (sya1ed, sya2ed)" data-ref="sc11, ms21Cp_172"><i>Mātuposakacariyaṃ paṭhamaṃ.</i></a></p>
</article>
</section>
</div>
</body>
</html>
