<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp3">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Akittivagga</i></a></p>
<p><a><i>Dānapāramī 3</i></a></p>
<h1><a><i>Kururājacariya</i></a></h1>
</div>
<blockquote class="gatha">
<p><a data-ref="sc1, ms21Cp_23, msdiv20"><i>“Punāparaṃ yadā homi,</i></a><br>
<a data-var="indapatthe → indapatte (bj, pts-vp-pli2, mr); indapaṭṭhe (pts-vp-pli1)"><i>indapatthe puruttame;</i></a><br>
<a><i>Rājā dhanañcayo nāma,</i></a><br>
<a><i>kusale dasahupāgato.</i></a></p>
<p><a data-ref="sc2, ms21Cp_24, msdiv21"><i>Kaliṅgaraṭṭhavisayā,</i></a><br>
<a><i>brāhmaṇā upagañchu maṃ;</i></a><br>
<a><i>Āyācuṃ maṃ hatthināgaṃ,</i></a><br>
<a><i>dhaññaṃ maṅgalasammataṃ.</i></a></p>
<p><a data-ref="sc3, pts-vp-pli2ed3, ms21Cp_25, msdiv22"><i>‘Avuṭṭhiko janapado,</i></a><br>
<a><i>dubbhikkho chātako mahā;</i></a><br>
<a><i>Dadāhi pavaraṃ nāgaṃ,</i></a><br>
<a><i>nīlaṃ añjanasavhayaṃ’.</i></a></p>
<p><a data-ref="sc4, pts-vp-pli1ed75, ms21Cp_26, msdiv23"><i>‘Na me yācakamanuppatte,</i></a><br>
<a><i>paṭikkhepo anucchavo;</i></a><br>
<a><i>Mā me bhijji samādānaṃ,</i></a><br>
<a><i>dassāmi vipulaṃ gajaṃ’.</i></a></p>
<p><a data-ref="sc5, ms21Cp_27, msdiv24"><i>Nāgaṃ gahetvā soṇḍāya,</i></a><br>
<a data-var="bhiṅgāre → bhiṅkāre (bj, pts-vp-pli1-2)"><i>bhiṅgāre ratanāmaye;</i></a><br>
<a><i>Jalaṃ hatthe ākiritvā,</i></a><br>
<a><i>brāhmaṇānaṃ adaṃ gajaṃ.</i></a></p>
<p><a data-ref="sc6, ms21Cp_28, msdiv25"><i>Tassa nāge padinnamhi,</i></a><br>
<a><i>amaccā etadabravuṃ;</i></a><br>
<a><i>‘Kiṃ nu tuyhaṃ varaṃ nāgaṃ,</i></a><br>
<a><i>yācakānaṃ padassasi.</i></a></p>
<p><a data-ref="sc7, ms21Cp_29, msdiv26"><i>Dhaññaṃ maṅgalasampannaṃ,</i></a><br>
<a><i>saṅgāmavijayuttamaṃ;</i></a><br>
<a><i>Tasmiṃ nāge padinnamhi,</i></a><br>
<a><i>kiṃ te rajjaṃ karissati’.</i></a></p>
<p><a data-ref="sc8, ms21Cp_30, msdiv27"><i>‘Rajjampi me dade sabbaṃ,</i></a><br>
<a><i>sarīraṃ dajjamattano;</i></a><br>
<a><i>Sabbaññutaṃ piyaṃ mayhaṃ,</i></a><br>
<a><i>tasmā nāgaṃ adāsahan’”ti.</i></a></p>
</blockquote>
<p class="endsutta"><a data-var="Kururājacariyaṃ → kurudhammacariyaṃ (bj, sya1ed, sya2ed, pts-vp-pli1-2)" data-ref="sc9, ms21Cp_31"><i>Kururājacariyaṃ tatiyaṃ.</i></a></p>
</article>
</section>
</div>
</body>
</html>
