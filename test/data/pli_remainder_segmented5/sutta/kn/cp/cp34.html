<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp34">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Yudhañjayavagga</i></a></p>
<p><a><i>Mettāpāramī 2</i></a></p>
<h1><a><i>Ekarājacariya</i></a></h1>
</div>
<blockquote class="gatha">
<p><a data-ref="sc1, pts-vp-pli2ed35, ms21Cp_395, msdiv114"><i>“Punāparaṃ yadā homi,</i></a><br>
<a><i>ekarājāti vissuto;</i></a><br>
<a><i>Paramaṃ sīlaṃ adhiṭṭhāya,</i></a><br>
<a><i>pasāsāmi mahāmahiṃ.</i></a></p>
<p><a data-ref="sc2, ms21Cp_396, msdiv115"><i>Dasa kusalakammapathe,</i></a><br>
<a><i>vattāmi anavasesato;</i></a><br>
<a><i>Catūhi saṅgahavatthūhi,</i></a><br>
<a data-var="saṅgaṇhāmi → saṅgahāmi (mr)"><i>saṅgaṇhāmi mahājanaṃ.</i></a></p>
<p><a data-ref="sc3, pts-vp-pli1ed102, ms21Cp_397, msdiv116"><i>Evaṃ me appamattassa,</i></a><br>
<a><i>idha loke parattha ca;</i></a><br>
<a><i>Dabbaseno upagantvā,</i></a><br>
<a><i>acchindanto puraṃ mama.</i></a></p>
<p><a data-ref="sc4, ms21Cp_398, msdiv117"><i>Rājūpajīve nigame,</i></a><br>
<a><i>sabalaṭṭhe saraṭṭhake;</i></a><br>
<a><i>Sabbaṃ hatthagataṃ katvā,</i></a><br>
<a><i>kāsuyā nikhaṇī mamaṃ.</i></a></p>
<p><a data-ref="sc5, ms21Cp_399, msdiv118"><i>Amaccamaṇḍalaṃ rajjaṃ,</i></a><br>
<a><i>phītaṃ antepuraṃ mama;</i></a><br>
<a><i>Acchinditvāna gahitaṃ,</i></a><br>
<a><i>piyaṃ puttaṃva passahaṃ;</i></a><br>
<a><i>Mettāya me samo natthi,</i></a><br>
<a><i>esā me mettāpāramī”ti.</i></a></p>
</blockquote>
<p class="endsutta"><a data-ref="sc6, ms21Cp_400"><i>Ekarājacariyaṃ cuddasamaṃ.</i></a></p>
</article>
</section>
</div>
</body>
</html>
