<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp13">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Hatthināgavagga</i></a></p>
<p><a><i>Sīlapāramī 3</i></a></p>
<h1><a><i>Campeyyanāgacariya</i></a></h1>
</div>
<blockquote class="gatha">
<p><a data-ref="sc1, pts-vp-pli2ed16, ms21Cp_183, msdiv20"><i>“Punāparaṃ yadā homi,</i></a><br>
<a><i>campeyyako mahiddhiko;</i></a><br>
<a><i>Tadāpi dhammiko āsiṃ,</i></a><br>
<a><i>sīlabbatasamappito.</i></a></p>
<p><a data-ref="sc2, ms21Cp_184, msdiv21"><i>Tadāpi maṃ dhammacāriṃ,</i></a><br>
<a><i>upavutthaṃ uposathaṃ;</i></a><br>
<a><i>Ahituṇḍiko gahetvāna,</i></a><br>
<a><i>rājadvāramhi kīḷati.</i></a></p>
<p><a data-ref="sc3, ms21Cp_185, msdiv22"><i>Yaṃ yaṃ so vaṇṇaṃ cintayi,</i></a><br>
<a><i>nīlaṃva pītalohitaṃ;</i></a><br>
<a><i>Tassa cittānuvattanto,</i></a><br>
<a><i>homi cintitasannibho.</i></a></p>
<p><a data-ref="sc4, pts-vp-pli1ed86, ms21Cp_186, msdiv23"><i>Thalaṃ kareyyamudakaṃ,</i></a><br>
<a><i>udakampi thalaṃ kare;</i></a><br>
<a><i>Yadihaṃ tassa pakuppeyyaṃ,</i></a><br>
<a><i>khaṇena chārikaṃ kare.</i></a></p>
<p><a data-ref="sc5, ms21Cp_187, msdiv24"><i>Yadi cittavasī hessaṃ,</i></a><br>
<a><i>parihāyissāmi sīlato;</i></a><br>
<a><i>Sīlena parihīnassa,</i></a><br>
<a><i>uttamattho na sijjhati.</i></a></p>
<p><a data-ref="sc6, ms21Cp_188, msdiv25"><i>Kāmaṃ bhijjatuyaṃ kāyo,</i></a><br>
<a><i>idheva vikirīyatu;</i></a><br>
<a><i>Neva sīlaṃ pabhindeyyaṃ,</i></a><br>
<a><i>vikirante bhusaṃ viyā”ti.</i></a></p>
</blockquote>
<p class="endsutta"><a data-var="Campeyyanāgacariyaṃ → campeyyacariyaṃ (sya1ed, sya2ed)" data-ref="sc7, ms21Cp_189"><i>Campeyyanāgacariyaṃ tatiyaṃ.</i></a></p>
</article>
</section>
</div>
</body>
</html>
