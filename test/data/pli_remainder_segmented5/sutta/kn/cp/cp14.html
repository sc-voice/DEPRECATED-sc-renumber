<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp14">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Hatthināgavagga</i></a></p>
<p><a><i>Sīlapāramī 4</i></a></p>
<h1><a><i>Cūḷabodhicariya</i></a></h1>
</div>
<blockquote class="gatha">
<p><a data-ref="sc1, ms21Cp_190, msdiv26"><i>“Punāparaṃ yadā homi,</i></a><br>
<a data-var="cūḷabodhi → cullabodhi (bj)"><i>cūḷabodhi susīlavā;</i></a><br>
<a><i>Bhavaṃ disvāna bhayato,</i></a><br>
<a><i>nekkhammaṃ abhinikkhamiṃ.</i></a></p>
<p><a data-ref="sc2, ms21Cp_191, msdiv27"><i>Yā me dutiyikā āsi,</i></a><br>
<a><i>brāhmaṇī kanakasannibhā;</i></a><br>
<a><i>Sāpi vaṭṭe anapekkhā,</i></a><br>
<a><i>nekkhammaṃ abhinikkhami.</i></a></p>
<p><a data-ref="sc3, ms21Cp_192, msdiv28"><i>Nirālayā chinnabandhū,</i></a><br>
<a><i>anapekkhā kule gaṇe;</i></a><br>
<a><i>Carantā gāmanigamaṃ,</i></a><br>
<a><i>bārāṇasimupāgamuṃ.</i></a></p>
<p><a data-ref="sc4, ms21Cp_193, msdiv29"><i>Tattha vasāma nipakā,</i></a><br>
<a><i>asaṃsaṭṭhā kule gaṇe;</i></a><br>
<a><i>Nirākule appasadde,</i></a><br>
<a><i>rājuyyāne vasāmubho.</i></a></p>
<p><a data-ref="sc5, ms21Cp_194, msdiv30"><i>Uyyānadassanaṃ gantvā,</i></a><br>
<a><i>rājā addasa brāhmaṇiṃ;</i></a><br>
<a><i>Upagamma mamaṃ pucchi,</i></a><br>
<a><i>‘tuyhesā kā kassa bhariyā’.</i></a></p>
<p><a data-ref="sc6, pts-vp-pli2ed17, ms21Cp_195, msdiv31"><i>Evaṃ vutte, ahaṃ tassa,</i></a><br>
<a><i>idaṃ vacanamabraviṃ;</i></a><br>
<a><i>‘Na mayhaṃ bhariyā esā,</i></a><br>
<a><i>sahadhammā ekasāsanī’.</i></a></p>
<p><a data-var="Tissā → tassā (bj, sya1ed, sya2ed, pts-vp-pli1-2)" data-ref="sc7, ms21Cp_196, msdiv32"><i>Tissā sārattagadhito,</i></a><br>
<a><i>gāhāpetvāna ceṭake;</i></a><br>
<a><i>Nippīḷayanto balasā,</i></a><br>
<a><i>antepuraṃ pavesayi.</i></a></p>
<p><a data-ref="sc8, ms21Cp_197, msdiv33"><i>Odapattakiyā mayhaṃ,</i></a><br>
<a><i>sahajā ekasāsanī;</i></a><br>
<a><i>Ākaḍḍhitvā nayantiyā,</i></a><br>
<a><i>kopo me upapajjatha.</i></a></p>
<p><a data-ref="sc9, ms21Cp_198, msdiv34"><i>Saha kope samuppanne,</i></a><br>
<a><i>sīlabbatamanussariṃ;</i></a><br>
<a><i>Tattheva kopaṃ niggaṇhiṃ,</i></a><br>
<a><i>nādāsiṃ vaḍḍhitūpari.</i></a></p>
<p><a data-ref="sc10, ms21Cp_199, msdiv35"><i>Yadi naṃ brāhmaṇiṃ koci,</i></a><br>
<a><i>koṭṭeyya tiṇhasattiyā;</i></a><br>
<a><i>Neva sīlaṃ pabhindeyyaṃ,</i></a><br>
<a><i>bodhiyāyeva kāraṇā.</i></a></p>
<p><a data-ref="sc11, ms21Cp_200, msdiv36"><i>Na mesā brāhmaṇī dessā,</i></a><br>
<a><i>napi me balaṃ na vijjati;</i></a><br>
<a><i>Sabbaññutaṃ piyaṃ mayhaṃ,</i></a><br>
<a><i>tasmā sīlānurakkhisan”ti.</i></a></p>
</blockquote>
<p class="endsutta"><a data-var="Cūḷabodhicariyaṃ → cullabodhicariyaṃ (bj)" data-ref="sc12, ms21Cp_201"><i>Cūḷabodhicariyaṃ catutthaṃ.</i></a></p>
</article>
</section>
</div>
</body>
</html>
