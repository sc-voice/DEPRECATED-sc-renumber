<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cp31">
<article>
<div class="hgroup">
<p class="division"><a><i>Cariyāpiṭaka</i></a></p>
<p><a><i>Yudhañjayavagga</i></a></p>
<p><a><i>Saccapāramī 5</i></a></p>
<h1><a><i>Kaṇhadīpāyanacariya</i></a></h1>
</div>
<blockquote class="gatha">
<p><a data-ref="sc1, ms21Cp_370, msdiv92"><i>“Punāparaṃ yadā homi,</i></a><br>
<a><i>kaṇhadīpāyano isi;</i></a><br>
<a><i>Paropaññāsavassāni,</i></a><br>
<a><i>anabhiratocariṃ ahaṃ.</i></a></p>
<p><a data-ref="sc2, ms21Cp_371, msdiv93"><i>Na koci etaṃ jānāti,</i></a><br>
<a><i>Anabhiratimanaṃ mama;</i></a><br>
<a><i>Ahañhi kassaci nācikkhiṃ,</i></a><br>
<a><i>Arati me carati mānase.</i></a></p>
<p><a data-ref="sc3, pts-vp-pli1ed100, pts-vp-pli2ed33, ms21Cp_372, msdiv94"><i>Sabrahmacārī maṇḍabyo,</i></a><br>
<a><i>sahāyo me mahāisi;</i></a><br>
<a><i>Pubbakammasamāyutto,</i></a><br>
<a><i>sūlamāropanaṃ labhi.</i></a></p>
<p><a data-ref="sc4, ms21Cp_373, msdiv95"><i>Tamahaṃ upaṭṭhahitvāna,</i></a><br>
<a><i>ārogyamanupāpayiṃ;</i></a><br>
<a><i>Āpucchitvāna āgañchiṃ,</i></a><br>
<a><i>yaṃ mayhaṃ sakamassamaṃ.</i></a></p>
<p><a data-ref="sc5, ms21Cp_374, msdiv96"><i>Sahāyo brāhmaṇo mayhaṃ,</i></a><br>
<a><i>bhariyaṃ ādāya puttakaṃ;</i></a><br>
<a><i>Tayo janā samāgantvā,</i></a><br>
<a><i>āgañchuṃ pāhunāgataṃ.</i></a></p>
<p><a data-ref="sc6, ms21Cp_375, msdiv97"><i>Sammodamāno tehi saha,</i></a><br>
<a><i>nisinno sakamassame;</i></a><br>
<a><i>Dārako vaṭṭamanukkhipaṃ,</i></a><br>
<a><i>āsīvisamakopayi.</i></a></p>
<p><a data-ref="sc7, ms21Cp_376, msdiv98"><i>Tato so vaṭṭagataṃ maggaṃ,</i></a><br>
<a><i>anvesanto kumārako;</i></a><br>
<a><i>Āsīvisassa hatthena,</i></a><br>
<a><i>uttamaṅgaṃ parāmasi.</i></a></p>
<p><a data-ref="sc8, ms21Cp_377, msdiv99"><i>Tassa āmasane kuddho,</i></a><br>
<a><i>sappo visabalassito;</i></a><br>
<a><i>Kupito paramakopena,</i></a><br>
<a><i>aḍaṃsi dārakaṃ khaṇe.</i></a></p>
<p><a data-var="āsīvisena → ativisena (sya1ed, sya2ed, pts-vp-pli1, mr)" data-ref="sc9, ms21Cp_378, msdiv100"><i>Sahadaṭṭho āsīvisena,</i></a><br>
<a data-var="papati → patati (pts-vp-pli1, mr)"><i>dārako papati bhūmiyaṃ;</i></a><br>
<a><i>Tenāhaṃ dukkhito āsiṃ,</i></a><br>
<a><i>mama vāhasi taṃ dukkhaṃ.</i></a></p>
<p><a data-ref="sc10, ms21Cp_379, msdiv101"><i>Tyāhaṃ assāsayitvāna,</i></a><br>
<a><i>dukkhite sokasallite;</i></a><br>
<a><i>Paṭhamaṃ akāsiṃ kiriyaṃ,</i></a><br>
<a><i>aggaṃ saccaṃ varuttamaṃ.</i></a></p>
<p><a data-ref="sc11, ms21Cp_380, msdiv102"><i>‘Sattāhamevāhaṃ pasannacitto,</i></a><br>
<a><i>Puññatthiko acariṃ brahmacariyaṃ;</i></a><br>
<a><i>Athāparaṃ yaṃ caritaṃ mamedaṃ,</i></a><br>
<a><i>Vassāni paññāsasamādhikāni.</i></a></p>
<p><a data-ref="sc12, ms21Cp_381, msdiv103"><i>Akāmako vāhi ahaṃ carāmi,</i></a><br>
<a><i>Etena saccena suvatthi hotu;</i></a><br>
<a><i>Hataṃ visaṃ jīvatu yaññadatto’.</i></a></p>
<p><a data-ref="sc13, ms21Cp_382, msdiv104"><i>Saha sacce kate mayhaṃ,</i></a><br>
<a><i>visavegena vedhito;</i></a><br>
<a><i>Abujjhitvāna vuṭṭhāsi,</i></a><br>
<a><i>arogo cāsi māṇavo;</i></a><br>
<a><i>Saccena me samo natthi,</i></a><br>
<a><i>esā me saccapāramī”ti.</i></a></p>
</blockquote>
<p class="endsutta"><a data-ref="sc14, ms21Cp_383"><i>Kaṇhadīpāyanacariyaṃ ekādasamaṃ.</i></a></p>
</article>
</section>
</div>
</body>
</html>
