<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap5">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Sumedhāvagga</i></a></p>
<h1><a><i>5. Naḷamālikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_47, msdiv37"><i>“Candabhāgānadītīre,</i></a><br>
<a><i>ahosiṃ kinnarī tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>sayambhuṃ aparājitaṃ.</i></a></p>
<p><a data-ref="sc2, ms20Ap2_48, msdiv38"><i>Pasannacittā sumanā,</i></a><br>
<a><i>vedajātā katañjalī;</i></a><br>
<a><i>Naḷamālaṃ gahetvāna,</i></a><br>
<a><i>sayambhuṃ abhipūjayiṃ.</i></a></p>
<p><a data-ref="sc3, ms20Ap2_49, msdiv39"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā kinnarīdehaṃ,</i></a><br>
<a><i>agacchiṃ tidasaṅgatiṃ.</i></a></p>
<p><a data-ref="sc4, ms20Ap2_50, msdiv40"><i>Chattiṃsadevarājūnaṃ,</i></a><br>
<a><i>mahesittamakārayiṃ;</i></a><br>
<a><i>Dasannaṃ cakkavattīnaṃ,</i></a><br>
<a><i>mahesittamakārayiṃ;</i></a><br>
<a data-var="Saṃvejetvāna me cittaṃ → vedayitvāna kusalaṃ (sya1ed, sya2ed); saṃvedayitvā kusalaṃ (pts-vp-pli1)"><i>Saṃvejetvāna me cittaṃ,</i></a><br>
<a><i>pabbajiṃ anagāriyaṃ.</i></a></p>
<p><a data-ref="sc5, ms20Ap2_51, msdiv41"><i>Kilesā jhāpitā mayhaṃ,</i></a><br>
<a data-var="bhavā sabbe samūhatā → bhavā saṅghāṭitā mamaṃ (pts-vp-pli1); bhavā saṃghātitā mama (mr)"><i>bhavā sabbe samūhatā;</i></a><br>
<a data-var="Sabbāsavā parikkhīṇā → sabbāsavaparikkhīṇā (csp1ed)"><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc6, ms20Ap2_52, msdiv42"><i>Catunnavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>pupphapūjāyidaṃ phalaṃ.</i></a></p>
<p><a data-ref="sc7, ms20Ap2_53, msdiv43"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc8, ms20Ap2_54, msdiv44"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, ms20Ap2_55, msdiv45"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap2_56"><i>Itthaṃ sudaṃ naḷamālikā therī imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap2_57"><i>Naḷamālikātheriyāpadānaṃ pañcamaṃ.</i></a></p>
</article>
</section>
</div>
</body>
</html>
