<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap12">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Ekūposathikavagga</i></a></p>
<h1><a data-var="2 Saḷalapupphikātherīapadāna → salalapupphikāpadānaṃ (bj); salaḷapupphikātheriyāpadānaṃ (sya1ed, sya2ed)"><i>2 Saḷalapupphikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_180, msdiv22"><i>“Candabhāgānadītīre,</i></a><br>
<a><i>ahosiṃ kinnarī tadā;</i></a><br>
<a><i>Addasāhaṃ devadevaṃ,</i></a><br>
<a><i>caṅkamantaṃ narāsabhaṃ.</i></a></p>
<p><a data-ref="sc2, ms20Ap2_181, msdiv23"><i>Ocinitvāna saḷalaṃ,</i></a><br>
<a><i>buddhaseṭṭhassadāsahaṃ;</i></a><br>
<a><i>Upasiṅghi mahāvīro,</i></a><br>
<a><i>saḷalaṃ devagandhikaṃ.</i></a></p>
<p><a data-ref="sc3, ms20Ap2_182, msdiv24"><i>Paṭiggahetvā sambuddho,</i></a><br>
<a><i>vipassī lokanāyako;</i></a><br>
<a><i>Upasiṅghi mahāvīro,</i></a><br>
<a><i>pekkhamānāya me tadā.</i></a></p>
<p><a data-ref="sc4, ms20Ap2_183, msdiv25"><i>Añjaliṃ paggahetvāna,</i></a><br>
<a data-var="dvipaduttamaṃ → dipaduttamaṃ (bj, sya1ed, sya2ed, pts-vp-pli1)"><i>vanditvā dvipaduttamaṃ;</i></a><br>
<a><i>Sakaṃ cittaṃ pasādetvā,</i></a><br>
<a><i>tato pabbatamāruhiṃ.</i></a></p>
<p><a data-ref="sc5, ms20Ap2_184, msdiv26"><i>Ekanavutito kappe,</i></a><br>
<a><i>yaṃ pupphamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc6, ms20Ap2_185, msdiv27"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc7, ms20Ap2_186, msdiv28"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc8, ms20Ap2_187, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="saḷalapupphikā → salalapupphikā (bj); salaḷapupphikā (sya1ed, sya2ed)" data-ref="sc9, ms20Ap2_188"><i>Itthaṃ sudaṃ saḷalapupphikā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap2_189"><i>Saḷalapupphikātheriyāpadānaṃ dutiyaṃ.</i></a></p>
</article>
</section>
</div>
</body>
</html>
