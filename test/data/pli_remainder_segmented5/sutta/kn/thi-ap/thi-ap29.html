<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap29">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Kuṇḍalakesīvagga</i></a></p>
<h1><a data-var="9 Yasodharāpamukhadasabhikkhunīsahassaapadāna → dasabhikkhunīsahassāpadānaṃ (bj); dasasahassatheriyāpadānaṃ (sya1ed, sya2ed); yasovatīpamukkhāni dasabhikkhunī sahassāni apadānaṃ (pts-vp-pli1)"><i>9 Yasodharāpamukhadasabhikkhunīsahassaapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.591, ms20Ap2_1122, msdiv411"><i>“Kappe ca satasahasse,</i></a><br>
<a><i>caturo ca asaṅkhiye;</i></a><br>
<a><i>Dīpaṅkaro nāma jino,</i></a><br>
<a><i>uppajji lokanāyako.</i></a></p>
<p><a data-ref="sc2, ms20Ap2_1123, msdiv412"><i>Dīpaṅkaro mahāvīro,</i></a><br>
<a><i>viyākāsi vināyako;</i></a><br>
<a><i>Sumedhañca sumittañca,</i></a><br>
<a><i>samānasukhadukkhataṃ.</i></a></p>
<p><a data-ref="sc3, ms20Ap2_1124, msdiv413"><i>Sadevakañca passanto,</i></a><br>
<a><i>vicaranto sadevakaṃ;</i></a><br>
<a><i>Tesaṃ pakittane amhe,</i></a><br>
<a><i>upagamma samāgamaṃ.</i></a></p>
<p><a data-var="sabbapati hohi → sabbapati hoti (sya1ed, sya2ed); sabbā patī honti (pts-vp-pli1)" data-ref="sc4, ms20Ap2_1125, msdiv414"><i>Amhaṃ sabbapati hohi,</i></a><br>
<a><i>anāgatasamāgame;</i></a><br>
<a><i>Sabbāva tuyhaṃ bhariyā,</i></a><br>
<a><i>manāpā piyavādikā.</i></a></p>
<p><a data-ref="sc5, ms20Ap2_1126, msdiv415"><i>Dānaṃ sīlamayaṃ sabbaṃ,</i></a><br>
<a><i>bhāvanā ca subhāvitā;</i></a><br>
<a data-var="Dīgharattañca no → dīgharattamidaṃ (sya1ed, sya2ed, mr); dīgharattaṃ mayaṃ (pts-vp-pli1)"><i>Dīgharattañca no sabbaṃ,</i></a><br>
<a><i>pariccattaṃ mahāmune.</i></a></p>
<p><a data-ref="sc6, ms20Ap2_1127, msdiv416"><i>Gandhaṃ vilepanaṃ mālaṃ,</i></a><br>
<a><i>dīpañca ratanāmayaṃ;</i></a><br>
<a><i>Yaṃ kiñci patthitaṃ sabbaṃ,</i></a><br>
<a><i>pariccattaṃ mahāmuni.</i></a></p>
<p><a data-ref="sc7, ms20Ap2_1128, msdiv417"><i>Aññaṃ vāpi kataṃ kammaṃ,</i></a><br>
<a><i>paribhogañca mānusaṃ;</i></a><br>
<a><i>Dīgharattañhi no sabbaṃ,</i></a><br>
<a><i>pariccattaṃ mahāmuni.</i></a></p>
<p><a data-ref="sc8, ms20Ap2_1129, msdiv418"><i>Anekajātisaṃsāraṃ,</i></a><br>
<a><i>bahuṃ puññampi no kataṃ;</i></a><br>
<a><i>Issaramanubhotvāna,</i></a><br>
<a><i>saṃsaritvā bhavābhave.</i></a></p>
<p><a data-ref="sc9, ms20Ap2_1130, msdiv419"><i>Pacchime bhave sampatte,</i></a><br>
<a><i>sakyaputtanivesane;</i></a><br>
<a><i>Nānākulūpapannāyo,</i></a><br>
<a><i>accharā kāmavaṇṇinī.</i></a></p>
<p><a data-ref="sc10, ms20Ap2_1131, msdiv420"><i>Lābhaggena yasaṃ pattā,</i></a><br>
<a><i>pūjitā sabbasakkatā;</i></a><br>
<a><i>Lābhiyo annapānānaṃ,</i></a><br>
<a><i>sadā sammānitā mayaṃ.</i></a></p>
<p><a data-ref="sc11, ms20Ap2_1132, msdiv421"><i>Agāraṃ pajahitvāna,</i></a><br>
<a><i>pabbajimhanagāriyaṃ;</i></a><br>
<a><i>Aḍḍhamāse asampatte,</i></a><br>
<a><i>sabbā pattāmha nibbutiṃ.</i></a></p>
<p><a data-ref="sc12, ms20Ap2_1133, msdiv422"><i>Lābhiyo annapānānaṃ,</i></a><br>
<a><i>vatthasenāsanāni ca;</i></a><br>
<a><i>Upenti paccayā sabbe,</i></a><br>
<a><i>sadā sakkatapūjitā.</i></a></p>
<p><a data-ref="sc13, pts-vp-pli2.592, ms20Ap2_1134, msdiv423"><i>Kilesā jhāpitā amhaṃ,</i></a><br>
<a><i>…pe…</i></a><br>
<a><i>viharāma anāsavā.</i></a></p>
<p><a data-ref="sc14, ms20Ap2_1135, msdiv424"><i>Svāgataṃ vata no āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc15, ms20Ap2_1136, msdiv425"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="yasodharāpamukhāni → yasodharīpamukhāni (sya1ed, sya2ed); yasovatī pamukhāni (pts-vp-pli1)" data-ref="sc16, ms20Ap2_1137"><i>Itthaṃ sudaṃ yasodharāpamukhāni dasabhikkhunīsahassāni bhagavato sammukhā imā gāthāyo abhāsitthāti.</i></a></p>
<p class="endsutta"><a data-ref="sc17, ms20Ap2_1138"><i>Yasodharāpamukhadasabhikkhunīsahassāpadānaṃ navamaṃ.</i></a></p>
</article>
</section>
</div>
</body>
</html>
