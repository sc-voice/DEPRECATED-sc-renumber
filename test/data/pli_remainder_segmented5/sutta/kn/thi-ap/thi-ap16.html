<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap16">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Ekūposathikavagga</i></a></p>
<h1><a data-var="6 Naḷamālikātherīapadāna → sālamālikāpadānaṃ (bj)"><i>6 Naḷamālikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_252, msdiv86"><i>“Candabhāgānadītīre,</i></a><br>
<a><i>ahosiṃ kinnarī tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>sayambhuṃ aparājitaṃ.</i></a></p>
<p><a data-ref="sc2, pts-vp-pli2.529, ms20Ap2_253, msdiv87"><i>Pasannacittā sumanā,</i></a><br>
<a><i>vedajātā katañjalī;</i></a><br>
<a data-var="Naḷamālaṃ → nalamālaṃ (pts-vp-pli1); jālamālaṃ (^thig3.4#1 [Dantikātherīgāthā])"><i>Naḷamālaṃ gahetvāna,</i></a><br>
<a><i>sayambhuṃ abhipūjayiṃ.</i></a></p>
<p><a data-ref="sc3, ms20Ap2_254, msdiv88"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a data-var="kinnarīdehaṃ → mānuyaṃ dehaṃ (si, mr); mānusaṃ dehaṃ (pts-vp-pli1)"><i>Jahitvā kinnarīdehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc4, ms20Ap2_255, msdiv89"><i>Chattiṃsadevarājūnaṃ,</i></a><br>
<a><i>mahesittamakārayiṃ;</i></a><br>
<a><i>Manasā patthitaṃ mayhaṃ,</i></a><br>
<a><i>nibbattati yathicchitaṃ.</i></a></p>
<p><a data-ref="sc5, ms20Ap2_256, msdiv90"><i>Dasannaṃ cakkavattīnaṃ,</i></a><br>
<a><i>mahesittamakārayiṃ;</i></a><br>
<a data-var="Ocitattāva → sucitattāva (pts-vp-pli1)"><i>Ocitattāva hutvāna,</i></a><br>
<a><i>saṃsarāmi bhavesvahaṃ.</i></a></p>
<p><a data-ref="sc6, ms20Ap2_257, msdiv91"><i>Kusalaṃ vijjate mayhaṃ,</i></a><br>
<a><i>pabbajiṃ anagāriyaṃ;</i></a><br>
<a><i>Pūjārahā ahaṃ ajja,</i></a><br>
<a><i>sakyaputtassa sāsane.</i></a></p>
<p><a data-ref="sc7, ms20Ap2_258, msdiv92"><i>Visuddhamanasā ajja,</i></a><br>
<a><i>apetamanapāpikā;</i></a><br>
<a data-var="Sabbāsavā parikkhīṇā → sabbāsavaparikkhīṇā (sya1ed, sya2ed, csp1ed)"><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc8, ms20Ap2_259, msdiv93"><i>Catunnavutito kappe,</i></a><br>
<a><i>yaṃ buddhamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="naḷamālāyidaṃ → sālamālāyidaṃ (bj); nalamālānidaṃ (pts-vp-pli1)"><i>naḷamālāyidaṃ phalaṃ.</i></a></p>
<p><a data-ref="sc9, ms20Ap2_260, msdiv94"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc10, ms20Ap2_261, msdiv95"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc11, ms20Ap2_262, msdiv96"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="naḷamālikā → sālamālikā (bj); nalamālikā (pts-vp-pli1)" data-ref="sc12, ms20Ap2_263"><i>Itthaṃ sudaṃ naḷamālikā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap2_264"><i>Naḷamālikātheriyāpadānaṃ chaṭṭhaṃ.</i></a></p>
</article>
</section>
</div>
</body>
</html>
