<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap39">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Khattiyāvagga</i></a></p>
<h1><a data-var="9 Ambapālitherīapadāna → ambapālī apadānaṃ (bj); ambapālītheriyāpadānaṃ (sya1ed, sya2ed); ambapālītherīapadānaṃ (pts-vp-pli1)"><i>9 Ambapālitherīapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.613, ms20Ap2_1424, msdiv204"><i>“Yo raṃsiphusitāveḷo,</i></a><br>
<a><i>phusso nāma mahāmuni;</i></a><br>
<a><i>Tassāhaṃ bhaginī āsiṃ,</i></a><br>
<a><i>ajāyiṃ khattiye kule.</i></a></p>
<p><a data-ref="sc2, ms20Ap2_1425, msdiv205"><i>Tassa dhammaṃ suṇitvāhaṃ,</i></a><br>
<a><i>vippasannena cetasā;</i></a><br>
<a><i>Mahādānaṃ daditvāna,</i></a><br>
<a><i>patthayiṃ rūpasampadaṃ.</i></a></p>
<p><a data-ref="sc3, ms20Ap2_1426, msdiv206"><i>Ekattiṃse ito kappe,</i></a><br>
<a><i>sikhī lokagganāyako;</i></a><br>
<a><i>Uppanno lokapajjoto,</i></a><br>
<a><i>tilokasaraṇo jino.</i></a></p>
<p><a data-ref="sc4, ms20Ap2_1427, msdiv207"><i>Tadāruṇapure ramme,</i></a><br>
<a><i>brāhmaññakulasambhavā;</i></a><br>
<a><i>Vimuttacittaṃ kupitā,</i></a><br>
<a><i>bhikkhuniṃ abhisāpayiṃ.</i></a></p>
<p><a data-ref="sc5, ms20Ap2_1428, msdiv208"><i>‘Vesikāva anācārā’,</i></a><br>
<a><i>jinasāsanadūsikā;</i></a><br>
<a><i>Evaṃ akkosayitvāna,</i></a><br>
<a><i>tena pāpena kammunā.</i></a></p>
<p><a data-ref="sc6, ms20Ap2_1429, msdiv209"><i>Dāruṇaṃ nirayaṃ gantvā,</i></a><br>
<a><i>mahādukkhasamappitā;</i></a><br>
<a><i>Tato cutā manussesu,</i></a><br>
<a><i>upapannā tapassinī.</i></a></p>
<p><a data-ref="sc7, ms20Ap2_1430, msdiv210"><i>Dasajātisahassāni,</i></a><br>
<a><i>gaṇikattamakārayiṃ;</i></a><br>
<a><i>Tamhā pāpā na muccissaṃ,</i></a><br>
<a><i>bhutvā duṭṭhavisaṃ yathā.</i></a></p>
<p><a data-var="Brahmacariyamasevissaṃ → brahmavesamasevissaṃ (sya1ed, sya2ed); brahmaceramasevissaṃ (pts-vp-pli1)" data-ref="sc8, ms20Ap2_1431, msdiv211"><i>Brahmacariyamasevissaṃ,</i></a><br>
<a><i>kassape jinasāsane;</i></a><br>
<a><i>Tena kammavipākena,</i></a><br>
<a><i>ajāyiṃ tidase pure.</i></a></p>
<p><a data-var="Pacchime bhave → pacchimabhave (bj); pacchime bhava (pts-vp-pli1)" data-ref="sc9, ms20Ap2_1432, msdiv212"><i>Pacchime bhave sampatte,</i></a><br>
<a><i>ahosiṃ opapātikā;</i></a><br>
<a><i>Ambasākhantare jātā,</i></a><br>
<a><i>ambapālīti tenahaṃ.</i></a></p>
<p><a data-ref="sc10, ms20Ap2_1433, msdiv213"><i>Parivutā pāṇakoṭīhi,</i></a><br>
<a><i>pabbajiṃ jinasāsane;</i></a><br>
<a><i>Pattāhaṃ acalaṃ ṭhānaṃ,</i></a><br>
<a><i>dhītā buddhassa orasā.</i></a></p>
<p><a data-ref="sc11, ms20Ap2_1434, msdiv214"><i>Iddhīsu ca vasī homi,</i></a><br>
<a><i>sotadhātuvisuddhiyā;</i></a><br>
<a><i>Cetopariyañāṇassa,</i></a><br>
<a><i>vasī homi mahāmuni.</i></a></p>
<p><a data-ref="sc12, ms20Ap2_1435, msdiv215"><i>Pubbenivāsaṃ jānāmi,</i></a><br>
<a><i>dibbacakkhu visodhitaṃ;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc13, ms20Ap2_1436, msdiv216"><i>Atthadhammaniruttīsu,</i></a><br>
<a><i>paṭibhāne tatheva ca;</i></a><br>
<a><i>Ñāṇaṃ me vimalaṃ suddhaṃ,</i></a><br>
<a><i>buddhaseṭṭhassa vāhasā.</i></a></p>
<p><a data-ref="sc14, pts-vp-pli2.614, ms20Ap2_1437, msdiv217"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc15, ms20Ap2_1438, msdiv218"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc16, ms20Ap2_1439, msdiv219"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="ambapāli → ambapālī (bj, sya1ed, sya2ed, pts-vp-pli1)" data-ref="sc17, ms20Ap2_1440"><i>Itthaṃ sudaṃ ambapāli bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc18, ms20Ap2_1441"><i>Ambapālitheriyāpadānaṃ navamaṃ.</i></a></p>
</article>
</section>
</div>
</body>
</html>
