<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap13">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Ekūposathikavagga</i></a></p>
<h1><a><i>3. Modakadāyikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_190, msdiv30"><i>“Nagare bandhumatiyā,</i></a><br>
<a><i>kumbhadāsī ahosahaṃ;</i></a><br>
<a><i>Mama bhāgaṃ gahetvāna,</i></a><br>
<a data-var="udakahārikā → udakahārikaṃ (si); udakahārike (sya1ed, sya2ed); udakabhārikā (pts-vp-pli1)"><i>gacchaṃ udakahārikā.</i></a></p>
<p><a data-ref="sc2, ms20Ap2_191, msdiv31"><i>Panthamhi samaṇaṃ disvā,</i></a><br>
<a><i>santacittaṃ samāhitaṃ;</i></a><br>
<a><i>Pasannacittā sumanā,</i></a><br>
<a><i>modake tīṇidāsahaṃ.</i></a></p>
<p><a data-ref="sc3, pts-vp-pli2.525, ms20Ap2_192, msdiv32"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a data-var="Ekanavutikappāni → ekūnatiṃsa kappāni (sya1ed, sya2ed)"><i>Ekanavutikappāni,</i></a><br>
<a><i>vinipātaṃ nagacchahaṃ.</i></a></p>
<p><a data-var="Sampatti taṃ → sampattiṃ taṃ (bj, pts-vp-pli1); sampattiñca (sya1ed, sya2ed); sampattikaṃ (mr)" data-ref="sc4, ms20Ap2_193, msdiv33"><i>Sampatti taṃ karitvāna,</i></a><br>
<a><i>sabbaṃ anubhaviṃ ahaṃ;</i></a><br>
<a><i>Modake tīṇi datvāna,</i></a><br>
<a><i>pattāhaṃ acalaṃ padaṃ.</i></a></p>
<p><a data-ref="sc5, ms20Ap2_194, msdiv34"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc6, ms20Ap2_195, msdiv35"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap2_196, msdiv36"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap2_197"><i>Itthaṃ sudaṃ modakadāyikā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap2_198"><i>Modakadāyikātheriyāpadānaṃ tatiyaṃ.</i></a></p>
</article>
</section>
</div>
</body>
</html>
