<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="thi-ap10">
<article>
<div class="hgroup">
<p class="division"><a><i>Therīapadāna</i></a></p>
<p><a><i>Sumedhāvagga</i></a></p>
<h1><a><i>10. Udakadāyikātherīapadāna</i></a></h1>
</div>
<blockquote class="gatha">
<p><a data-ref="sc1, ms20Ap2_136, msdiv116"><i>“Nagare bandhumatiyā,</i></a><br>
<a><i>ahosiṃ udahārikā;</i></a><br>
<a><i>Udahārena jīvāmi,</i></a><br>
<a><i>tena posemi dārake.</i></a></p>
<p><a data-ref="sc2, ms20Ap2_137, msdiv117"><i>Deyyadhammo ca me natthi,</i></a><br>
<a><i>puññakkhette anuttare;</i></a><br>
<a><i>Koṭṭhakaṃ upasaṅkamma,</i></a><br>
<a><i>udakaṃ paṭṭhapesahaṃ.</i></a></p>
<p><a data-ref="sc3, ms20Ap2_138, msdiv118"><i>Tena kammena sukatena,</i></a><br>
<a><i>tāvatiṃsamagacchahaṃ;</i></a><br>
<a><i>Tattha me sukataṃ byamhaṃ,</i></a><br>
<a><i>udahārena nimmitaṃ.</i></a></p>
<p><a data-ref="sc4, ms20Ap2_139, msdiv119"><i>Accharānaṃ sahassassa,</i></a><br>
<a><i>ahañhi pavarā tadā;</i></a><br>
<a><i>Dasaṭṭhānehi tā sabbā,</i></a><br>
<a><i>abhibhomi sadā ahaṃ.</i></a></p>
<p><a data-ref="sc5, ms20Ap2_140, msdiv120"><i>Paññāsaṃ devarājūnaṃ,</i></a><br>
<a><i>mahesittamakārayiṃ;</i></a><br>
<a><i>Vīsaticakkavattīnaṃ,</i></a><br>
<a><i>mahesittamakārayiṃ.</i></a></p>
<p><a data-ref="sc6, ms20Ap2_141, msdiv121"><i>Duve bhave saṃsarāmi,</i></a><br>
<a><i>devatte atha mānuse;</i></a><br>
<a><i>Duggatiṃ nābhijānāmi,</i></a><br>
<a><i>dakadānassidaṃ phalaṃ.</i></a></p>
<p><a data-ref="sc7, ms20Ap2_142, msdiv122"><i>Pabbatagge dumagge vā,</i></a><br>
<a><i>antalikkhe ca bhūmiyaṃ;</i></a><br>
<a><i>Yadā udakamicchāmi,</i></a><br>
<a><i>khippaṃ paṭilabhāmahaṃ.</i></a></p>
<p><a data-ref="sc8, ms20Ap2_143, msdiv123"><i>Avuṭṭhikā disā natthi,</i></a><br>
<a data-var="santattā kuthitāpi → santattakuthitā na ca (bj); santattā khuppitā hi me (sya1ed, sya2ed); santattakaṭhitā na (pts-vp-pli1)"><i>santattā kuthitāpi ca;</i></a><br>
<a><i>Mama saṅkappamaññāya,</i></a><br>
<a><i>mahāmegho pavassati.</i></a></p>
<p><a data-ref="sc9, ms20Ap2_144, msdiv124"><i>Kadāci nīyamānāya,</i></a><br>
<a><i>ñātisaṅghena me tadā;</i></a><br>
<a><i>Yadā icchāmahaṃ vassaṃ,</i></a><br>
<a><i>mahāmegho ajāyatha.</i></a></p>
<p><a data-ref="sc10, ms20Ap2_145, msdiv125"><i>Uṇhaṃ vā pariḷāho vā,</i></a><br>
<a><i>sarīre me na vijjati;</i></a><br>
<a><i>Kāye ca me rajo natthi,</i></a><br>
<a><i>dakadānassidaṃ phalaṃ.</i></a></p>
<p><a data-ref="sc11, pts-vp-pli2.522, ms20Ap2_146, msdiv126"><i>Visuddhamanasā ajja,</i></a><br>
<a><i>apetamanapāpikā;</i></a><br>
<a><i>Sabbāsavaparikkhīṇā,</i></a><br>
<a><i>natthi dāni punabbhavo.</i></a></p>
<p><a data-var="Ekanavutito → ekanavute (bj, pts-vp-pli1)" data-ref="sc12, ms20Ap2_147, msdiv127"><i>Ekanavutito kappe,</i></a><br>
<a><i>yaṃ dakaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dakadānassidaṃ phalaṃ.</i></a></p>
<p><a data-ref="sc13, ms20Ap2_148, msdiv128"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavā.</i></a></p>
<p><a data-ref="sc14, ms20Ap2_149, msdiv129"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc15, ms20Ap2_150, msdiv130"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc16, ms20Ap2_151"><i>Itthaṃ sudaṃ udakadāyikā bhikkhunī imā gāthāyo abhāsitthāti.</i></a></p>
<p class="endsutta"><a data-ref="sc17, ms20Ap2_152"><i>Udakadāyikātheriyāpadānaṃ dasamaṃ.</i></a></p>
<p class="endsection"><a data-ref="sc18, ms20Ap2_153"><i>Sumedhāvaggo paṭhamo.</i></a></p>
<p class="uddana-intro"><a data-ref="sc19, ms20Ap2_154"><i>Tassuddānaṃ</i></a></p>
<blockquote class="uddanagatha">
<p><a data-ref="sc20, ms20Ap2_155"><i>Sumedhā mekhalādāyī,</i></a><br>
<a><i>maṇḍapaṃ saṅkamaṃ dadā;</i></a><br>
<a><i>Naḷamālī piṇḍadadā,</i></a><br>
<a><i>kaṭacchu uppalappadā.</i></a></p>
<p><a data-ref="sc21, ms20Ap2_156"><i>Dīpadā dakadā ceva,</i></a><br>
<a><i>gāthāyo gaṇitā iha;</i></a><br>
<a><i>Ekagāthāsatañceva,</i></a><br>
<a data-var="tiṃsati ca taduttari → tiṃsatī ca taduttariṃ (bj); sattarasaṃ taduttari (sya1ed, sya2ed); sattādasa taduttariṃ (pts-vp-pli1)"><i>tiṃsati ca taduttari.</i></a></p>
</blockquote>
</article>
</section>
</div>
</body>
</html>
