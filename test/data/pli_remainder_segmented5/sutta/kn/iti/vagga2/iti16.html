<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti16">
<article>
<div class="hgroup">
<p class="division"><a><i>Itivuttaka 16</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Paṭhamasekhasutta</i></a></h1>
</div>
<p><a data-ref="sc1, ms18It_83"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_84"><i>“Sekhassa, bhikkhave, bhikkhuno appattamānasassa anuttaraṃ yogakkhemaṃ patthayamānassa viharato ajjhattikaṃ aṅganti karitvā nāññaṃ ekaṅgampi samanupassāmi yaṃ evaṃ bahūpakāraṃ yathayidaṃ, bhikkhave, yoniso manasikāro.</i></a> <a><i>Yoniso, bhikkhave, bhikkhu manasi karonto akusalaṃ pajahati, kusalaṃ bhāvetī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns19, pts-vp-pli10, ms18It_85"><i>“Yonisomanasikāro,</i></a><br>
<a><i>dhammo sekhassa bhikkhuno;</i></a><br>
<a><i>Natthañño evaṃ bahukāro,</i></a><br>
<a><i>uttamatthassa pattiyā;</i></a><br>
<a><i>Yoniso padahaṃ bhikkhu,</i></a><br>
<a><i>khayaṃ dukkhassa pāpuṇe”ti.</i></a></p>
</blockquote>
<p><a data-ref="sc4, ms18It_86"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Chaṭṭhaṃ.</i></a></p>
</article>
</section>
</div>
</body>
</html>
