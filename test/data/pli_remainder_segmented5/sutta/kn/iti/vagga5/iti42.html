<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti42">
<article>
<div class="hgroup">
<p class="division"><a><i>Itivuttaka 42</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Sukkadhammasutta</i></a></h1>
</div>
<p><a data-ref="sc1, ms18It_266"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="Hirī → hiri (bj, sya-all, km, pts-vp-pli1)" data-ref="sc2, ms18It_267"><i>“Dveme, bhikkhave, sukkā dhammā lokaṃ pālenti.</i></a> <a data-var="soṇasiṅgālā → soṇasigālā (bj); sonasiṅgālā (pts-vp-pli1)"><i>Katame dve?</i></a> <a><i>Hirī ca, ottappañca.</i></a> <a><i>Ime ce, bhikkhave, dve sukkā dhammā lokaṃ na pāleyyuṃ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṃ dārāti vā.</i></a> <a><i>Sambhedaṃ loko agamissa yathā ajeḷakā kukkuṭasūkarā soṇasiṅgālā.</i></a> <a><i>Yasmā ca kho, bhikkhave, ime dve sukkā dhammā lokaṃ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṃ dārāti vā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns78, ms18It_268"><i>“Yesañce hiriottappaṃ,</i></a><br>
<a><i>sabbadā ca na vijjati;</i></a><br>
<a><i>Vokkantā sukkamūlā te,</i></a><br>
<a><i>jātimaraṇagāmino.</i></a></p>
<p><a data-ref="sc4, vns79, pts-vp-pli37, ms18It_269"><i>Yesañca hiriottappaṃ,</i></a><br>
<a><i>sadā sammā upaṭṭhitā;</i></a><br>
<a><i>Virūḷhabrahmacariyā te,</i></a><br>
<a><i>santo khīṇapunabbhavā”ti.</i></a></p>
</blockquote>
<p><a data-ref="sc5, ms18It_270"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Pañcamaṃ.</i></a></p>
</article>
</section>
</div>
</body>
</html>
