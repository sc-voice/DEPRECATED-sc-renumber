<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti39">
<article>
<div class="hgroup">
<p class="division"><a><i>Itivuttaka 39</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Desanāsutta</i></a></h1>
</div>
<p><a data-ref="sc1, ms18It_245"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_246"><i>“Tathāgatassa, bhikkhave, arahato sammāsambuddhassa dve dhammadesanā pariyāyena bhavanti.</i></a> <a><i>Katamā dve?</i></a> <a><i>‘Pāpaṃ pāpakato passathā’ti—</i></a> <a><i>ayaṃ paṭhamā dhammadesanā;</i></a> <a><i>‘pāpaṃ pāpakato disvā tattha nibbindatha virajjatha vimuccathā’ti—</i></a> <a><i>ayaṃ dutiyā dhammadesanā.</i></a> <a><i>Tathāgatassa, bhikkhave, arahato sammāsambuddhassa imā dve dhammadesanā pariyāyena bhavantī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns70, ms18It_247"><i>“Tathāgatassa buddhassa,</i></a><br>
<a><i>sabbabhūtānukampino;</i></a><br>
<a><i>Pariyāyavacanaṃ passa,</i></a><br>
<a><i>dve ca dhammā pakāsitā.</i></a></p>
<p><a data-var="cetaṃ → chekā (sya-all); cekaṃ (pts-vp-pli1)" data-ref="sc4, vns71, pts-vp-pli34, ms18It_248"><i>Pāpakaṃ passatha cetaṃ,</i></a><br>
<a><i>tattha cāpi virajjatha;</i></a><br>
<a><i>Tato virattacittāse,</i></a><br>
<a><i>dukkhassantaṃ karissathā”ti.</i></a></p>
</blockquote>
<p><a data-ref="sc5, ms18It_249"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dutiyaṃ.</i></a></p>
</article>
</section>
</div>
</body>
</html>
