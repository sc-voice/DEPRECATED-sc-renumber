<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti56">
<article>
<div class="hgroup">
<p class="division"><a><i>Itivuttaka 56</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Paṭhamaāsavasutta</i></a></h1>
</div>
<p><a data-ref="sc1, ms18It_362"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_363"><i>“Tayome, bhikkhave, āsavā.</i></a> <a><i>Katame tayo?</i></a> <a><i>Kāmāsavo, bhavāsavo, avijjāsavo—</i></a> <a><i>ime kho, bhikkhave, tayo āsavā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns106, ms18It_364"><i>“Samāhito sampajāno,</i></a><br>
<a><i>sato buddhassa sāvako;</i></a><br>
<a><i>Āsave ca pajānāti,</i></a><br>
<a><i>āsavānañca sambhavaṃ.</i></a></p>
<p><a data-ref="sc4, vns107, ms18It_365"><i>Yattha cetā nirujjhanti,</i></a><br>
<a><i>maggañca khayagāminaṃ;</i></a><br>
<a><i>Āsavānaṃ khayā bhikkhu,</i></a><br>
<a><i>nicchāto parinibbuto”ti.</i></a></p>
</blockquote>
<p><a data-ref="sc5, ms18It_366"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Sattamaṃ.</i></a></p>
</article>
</section>
</div>
</body>
</html>
