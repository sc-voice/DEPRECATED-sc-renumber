<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti50">
<article>
<div class="hgroup">
<p class="division"><a><i>Itivuttaka 50</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Paṭhamavagga</i></a></p>
<h1><a data-var="Mūlasutta → akusalamūlasuttaṃ (bj)"><i>Mūlasutta</i></a></h1>
</div>
<p><a data-ref="sc1, ms18It_327"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_328"><i>“Tīṇimāni, bhikkhave, akusalamūlāni.</i></a> <a><i>Katamāni tīṇi?</i></a> <a><i>Lobho akusalamūlaṃ, doso akusalamūlaṃ, moho akusalamūlaṃ—</i></a> <a><i>imāni kho, bhikkhave, tīṇi akusalamūlānī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns95, ms18It_329"><i>“Lobho doso ca moho ca,</i></a><br>
<a><i>purisaṃ pāpacetasaṃ;</i></a><br>
<a><i>Hiṃsanti attasambhūtā,</i></a><br>
<a><i>tacasāraṃva samphalan”ti.</i></a></p>
</blockquote>
<p><a data-ref="sc4, ms18It_330"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Paṭhamaṃ.</i></a></p>
</article>
</section>
</div>
</body>
</html>
