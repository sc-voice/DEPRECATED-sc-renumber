<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti37">
<article>
<div class="hgroup">
<p class="division"><a><i>Itivuttaka 37</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Somanassasutta</i></a></h1>
</div>
<p><a data-ref="sc1, ms18It_226"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="cassa → yoniso (sya-all, pts-vp-pli1); yonissa (mr)" data-ref="sc2, pts-vp-pli30, ms18It_227"><i>“Dvīhi, bhikkhave, dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāya.</i></a> <a><i>Katamehi dvīhi?</i></a> <a><i>Saṃvejanīyesu ṭhānesu saṃvejanena, saṃviggassa ca yoniso padhānena.</i></a> <a><i>Imehi kho, bhikkhave, dvīhi dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-var="Saṃvejanīyaṭṭhānesu → saṃvejanīyesu ṭhānesu (sya-all, pts-vp-pli1)" data-ref="sc3, vns65, ms18It_228"><i>“Saṃvejanīyaṭṭhānesu,</i></a><br>
<a><i>saṃvijjetheva paṇḍito;</i></a><br>
<a><i>Ātāpī nipako bhikkhu,</i></a><br>
<a><i>paññāya samavekkhiya.</i></a></p>
<p><a data-ref="sc4, vns66, ms18It_229"><i>Evaṃ vihārī ātāpī,</i></a><br>
<a><i>santavutti anuddhato;</i></a><br>
<a><i>Cetosamathamanuyutto,</i></a><br>
<a><i>khayaṃ dukkhassa pāpuṇe”ti.</i></a></p>
</blockquote>
<p><a data-ref="sc5, ms18It_230"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dasamaṃ.</i></a></p>
<p class="endsection"><a><i>Paṭhamo vaggo.</i></a></p>
<blockquote class="uddanagatha">
<p><a data-ref="sc6, pts-vp-pli31, ms18It_234"><i>Dve ca bhikkhū tapanīyā,</i></a><br>
<a data-var="paratthehi → apare duve (bj)"><i>tapanīyā paratthehi;</i></a><br>
<a data-var="Ātāpī → anātāpī dve (bj); dve pādā (mr) | nakuhanā dve → kuhanā ca (bj); na kuhanā ca (sya-all, pts-vp-pli1, mr)"><i>Ātāpī nakuhanā dve,</i></a><br>
<a><i>somanassena te dasāti.</i></a></p>
</blockquote>
</article>
</section>
</div>
</body>
</html>
