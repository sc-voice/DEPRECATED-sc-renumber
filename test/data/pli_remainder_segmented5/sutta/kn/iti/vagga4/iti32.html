<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti32">
<article>
<div class="hgroup">
<p class="division"><a><i>Itivuttaka 32</i></a></p>
<p class="nipata"><a><i>Dukanipāta</i></a></p>
<p class="vagga"><a><i>Paṭhamavagga</i></a></p>
<h1><a data-var="Paṭhamasīlasutta → pāpakasīlasuttaṃ (bj)"><i>Paṭhamasīlasutta</i></a></h1>
</div>
<p><a data-ref="sc1, ms18It_198"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_199"><i>“Dvīhi, bhikkhave, dhammehi samannāgato puggalo yathābhataṃ nikkhitto evaṃ niraye.</i></a> <a><i>Katamehi dvīhi?</i></a> <a><i>Pāpakena ca sīlena, pāpikāya ca diṭṭhiyā.</i></a> <a><i>Imehi kho, bhikkhave, dvīhi dhammehi samannāgato puggalo yathābhataṃ nikkhitto evaṃ niraye”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns57, ms18It_200"><i>“Pāpakena ca sīlena,</i></a><br>
<a><i>pāpikāya ca diṭṭhiyā;</i></a><br>
<a><i>Etehi dvīhi dhammehi,</i></a><br>
<a><i>yo samannāgato naro;</i></a><br>
<a><i>Kāyassa bhedā duppañño,</i></a><br>
<a><i>nirayaṃ sopapajjatī”ti.</i></a></p>
</blockquote>
<p><a data-ref="sc4, ms18It_201"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Pañcamaṃ.</i></a></p>
</article>
</section>
</div>
</body>
</html>
