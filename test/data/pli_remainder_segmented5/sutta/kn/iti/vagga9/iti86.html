<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti86">
<article>
<div class="hgroup">
<p class="division"><a><i>Itivuttaka 86</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Catutthavagga</i></a></p>
<h1><a><i>Dhammānudhammapaṭipannasutta</i></a></h1>
</div>
<p><a data-ref="sc1, ms18It_597"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_598"><i>“Dhammānudhammapaṭipannassa bhikkhuno ayamanudhammo hoti veyyākaraṇāya—</i></a> <a><i>dhammānudhammapaṭipannoyanti bhāsamāno dhammaññeva bhāsati no adhammaṃ, vitakkayamāno vā dhammavitakkaññeva vitakketi no adhammavitakkaṃ, tadubhayaṃ vā pana abhinivejjetvā upekkhako viharati sato sampajāno”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns179, pts-vp-pli82, ms18It_599"><i>“Dhammārāmo dhammarato,</i></a><br>
<a><i>dhammaṃ anuvicintayaṃ;</i></a><br>
<a><i>Dhammaṃ anussaraṃ bhikkhu,</i></a><br>
<a><i>saddhammā na parihāyati.</i></a></p>
<p><a data-ref="sc4, vns180, ms18It_600"><i>Caraṃ vā yadi vā tiṭṭhaṃ,</i></a><br>
<a><i>nisinno uda vā sayaṃ;</i></a><br>
<a><i>Ajjhattaṃ samayaṃ cittaṃ,</i></a><br>
<a><i>santimevādhigacchatī”ti.</i></a></p>
</blockquote>
<p><a data-ref="sc5, ms18It_601"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Sattamaṃ.</i></a></p>
</article>
</section>
</div>
</body>
</html>
