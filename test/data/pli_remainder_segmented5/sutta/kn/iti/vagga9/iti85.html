<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti85">
<article>
<div class="hgroup">
<p class="division"><a><i>Itivuttaka 85</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Catutthavagga</i></a></p>
<h1><a><i>Asubhānupassīsutta</i></a></h1>
</div>
<p><a data-ref="sc1, ms18It_591"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="pahīyati → pahiyyati (mr)" data-ref="sc2, pts-vp-pli81, ms18It_592"><i>“Asubhānupassī, bhikkhave, kāyasmiṃ viharatha;</i></a> <a><i>ānāpānassati ca vo ajjhattaṃ parimukhaṃ sūpaṭṭhitā hotu;</i></a> <a><i>sabbasaṅkhāresu aniccānupassino viharatha.</i></a> <a><i>Asubhānupassīnaṃ, bhikkhave, kāyasmiṃ viharataṃ yo subhāya dhātuyā rāgānusayo so pahīyati.</i></a> <a><i>Ānāpānassatiyā ajjhattaṃ parimukhaṃ sūpaṭṭhititāya ye bāhirā vitakkāsayā vighātapakkhikā, te na honti.</i></a> <a><i>Sabbasaṅkhāresu aniccānupassīnaṃ viharataṃ yā avijjā sā pahīyati, yā vijjā sā uppajjatī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns177, ms18It_593"><i>“Asubhānupassī kāyasmiṃ,</i></a><br>
<a data-var="paṭissato → patissato (bj, cck, pts-vp-pli1)"><i>ānāpāne paṭissato;</i></a><br>
<a><i>Sabbasaṅkhārasamathaṃ,</i></a><br>
<a><i>passaṃ ātāpi sabbadā.</i></a></p>
<p><a data-ref="sc4, vns178, ms18It_594"><i>Sa ve sammaddaso bhikkhu,</i></a><br>
<a><i>yato tattha vimuccati;</i></a><br>
<a><i>Abhiññāvosito santo,</i></a><br>
<a><i>sa ve yogātigo munī”ti.</i></a></p>
</blockquote>
<p><a data-ref="sc5, ms18It_595"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Chaṭṭhaṃ.</i></a></p>
</article>
</section>
</div>
</body>
</html>
