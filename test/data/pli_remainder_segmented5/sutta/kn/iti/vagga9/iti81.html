<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti81">
<article>
<div class="hgroup">
<p class="division"><a><i>Itivuttaka 81</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Catutthavagga</i></a></p>
<h1><a><i>Sakkārasutta</i></a></h1>
</div>
<p><a data-ref="sc1, ms18It_541"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_542"><i>“Diṭṭhā mayā, bhikkhave, sattā sakkārena abhibhūtā, pariyādinnacittā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.</i></a></p>
<p><a data-ref="sc3, ms18It_543"><i>Diṭṭhā mayā, bhikkhave, sattā asakkārena abhibhūtā, pariyādinnacittā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.</i></a></p>
<p><a data-ref="sc4, pts-vp-pli74, ms18It_544"><i>Diṭṭhā mayā, bhikkhave, sattā sakkārena ca asakkārena ca tadubhayena abhibhūtā, pariyādinnacittā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.</i></a></p>
<p><a data-var="() → (diṭṭhā mayā bhikkhave sattā sakkārena abhibhūtā. …pe… asakkārena abhibhūtā …pe… sakkārena ca asakkārena ca tadubhayena abhibhūtā pariyādinnacittā kāyassa bhedā paraṃmaraṇā apāyaṃ duggatiṃ vinipātaṃ nirayaṃ upapannā.) (sya-all, pts-vp-pli1) purimavagge (70 pabbe)" data-ref="sc5, ms18It_545"><i>Taṃ kho panāhaṃ, bhikkhave, nāññassa samaṇassa vā brāhmaṇassa vā sutvā vadāmi;</i></a> <a><i>() api ca, bhikkhave, yadeva me sāmaṃ ñātaṃ sāmaṃ diṭṭhaṃ sāmaṃ viditaṃ tamevāhaṃ vadāmi.</i></a></p>
<p><a data-ref="sc6, ms18It_546"><i>Diṭṭhā mayā, bhikkhave, sattā sakkārena abhibhūtā, pariyādinnacittā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.</i></a></p>
<p><a data-ref="sc7, ms18It_547"><i>Diṭṭhā mayā, bhikkhave, sattā asakkārena abhibhūtā, pariyādinnacittā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.</i></a></p>
<p><a data-ref="sc8, ms18It_548"><i>Diṭṭhā mayā, bhikkhave, sattā sakkārena ca asakkārena ca tadubhayena abhibhūtā, pariyādinnacittā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc9, vns162, ms18It_549"><i>“Yassa sakkariyamānassa,</i></a><br>
<a><i>asakkārena cūbhayaṃ;</i></a><br>
<a><i>Samādhi na vikampati,</i></a><br>
<a><i>appamādavihārino.</i></a></p>
<p><a data-ref="sc10, vns163, pts-vp-pli75, ms18It_550"><i>Taṃ jhāyinaṃ sātatikaṃ,</i></a><br>
<a><i>sukhumadiṭṭhivipassakaṃ;</i></a><br>
<a><i>Upādānakkhayārāmaṃ,</i></a><br>
<a><i>āhu sappuriso itī”ti.</i></a></p>
</blockquote>
<p><a data-ref="sc11, ms18It_551"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dutiyaṃ.</i></a></p>
</article>
</section>
</div>
</body>
</html>
