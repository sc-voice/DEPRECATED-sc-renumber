<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti24">
<article>
<div class="hgroup">
<p class="division"><a><i>Itivuttaka 24</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Tatiyavagga</i></a></p>
<h1><a><i>Aṭṭhipuñjasutta</i></a></h1>
</div>
<p><a data-ref="sc1, ms18It_134"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_135"><i>“Ekapuggalassa, bhikkhave, kappaṃ sandhāvato saṃsarato siyā evaṃ mahā aṭṭhikaṅkalo aṭṭhipuñjo aṭṭhirāsi yathāyaṃ vepullo pabbato, sace saṃhārako assa, sambhatañca na vinasseyyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns33, ms18It_136"><i>“Ekassekena kappena,</i></a><br>
<a><i>puggalassaṭṭhisañcayo;</i></a><br>
<a><i>Siyā pabbatasamo rāsi,</i></a><br>
<a><i>iti vuttaṃ mahesinā.</i></a></p>
<p><a data-ref="sc4, vns34, ms18It_137"><i>So kho panāyaṃ akkhāto,</i></a><br>
<a><i>vepullo pabbato mahā;</i></a><br>
<a><i>Uttaro gijjhakūṭassa,</i></a><br>
<a><i>magadhānaṃ giribbaje.</i></a></p>
<p><a data-ref="sc5, vns35, pts-vp-pli18, ms18It_138"><i>Yato ca ariyasaccāni,</i></a><br>
<a><i>sammappaññāya passati;</i></a><br>
<a><i>Dukkhaṃ dukkhasamuppādaṃ,</i></a><br>
<a><i>dukkhassa ca atikkamaṃ;</i></a><br>
<a><i>Ariyañcaṭṭhaṅgikaṃ maggaṃ,</i></a><br>
<a><i>dukkhūpasamagāminaṃ.</i></a></p>
<p><a data-ref="sc6, vns36, ms18It_139"><i>Sa sattakkhattuṃ paramaṃ,</i></a><br>
<a><i>sandhāvitvāna puggalo;</i></a><br>
<a><i>Dukkhassantakaro hoti,</i></a><br>
<a><i>sabbasaṃyojanakkhayā”ti.</i></a></p>
</blockquote>
<p><a data-ref="sc7, ms18It_140"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Catutthaṃ.</i></a></p>
</article>
</section>
</div>
</body>
</html>
