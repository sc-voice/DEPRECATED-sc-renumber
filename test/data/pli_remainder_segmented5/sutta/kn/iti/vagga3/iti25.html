<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti25">
<article>
<div class="hgroup">
<p class="division"><a><i>Itivuttaka 25</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Tatiyavagga</i></a></p>
<h1><a data-var="Musāvādasutta → sampajānamusāvādasuttaṃ (bj)"><i>Musāvādasutta</i></a></h1>
</div>
<p><a data-ref="sc1, ms18It_142"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="Ekadhammaṃ → ekaṃ dhammaṃ (bj)" data-ref="sc2, ms18It_143"><i>“Ekadhammaṃ atītassa, bhikkhave, purisapuggalassa nāhaṃ tassa kiñci pāpakammaṃ akaraṇīyanti vadāmi.</i></a> <a data-var="Yadidaṃ → yathayidaṃ (bj, sya-all, pts-vp-pli1, mr)"><i>Katamaṃ ekadhammaṃ?</i></a> <a><i>Yadidaṃ, bhikkhave, sampajānamusāvādo”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns37, ms18It_144"><i>“Ekadhammaṃ atītassa,</i></a><br>
<a><i>musāvādissa jantuno;</i></a><br>
<a><i>Vitiṇṇaparalokassa,</i></a><br>
<a><i>natthi pāpaṃ akāriyan”ti.</i></a></p>
</blockquote>
<p><a data-ref="sc4, ms18It_145"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Pañcamaṃ.</i></a></p>
</article>
</section>
</div>
</body>
</html>
