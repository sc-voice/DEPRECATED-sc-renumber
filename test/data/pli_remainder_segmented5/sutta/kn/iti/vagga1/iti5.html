<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti5">
<article>
<div class="hgroup">
<p class="division"><a><i>Itivuttaka 5</i></a></p>
<p class="nipata"><a><i>Ekakanipāta</i></a></p>
<p class="vagga"><a><i>Paṭhamavagga</i></a></p>
<h1><a><i>Makkhasutta</i></a></h1>
</div>
<p><a data-ref="sc1, pts-vp-pli3, ms18It_22"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_23"><i>“Ekadhammaṃ, bhikkhave, pajahatha;</i></a> <a><i>ahaṃ vo pāṭibhogo anāgāmitāya.</i></a> <a><i>Katamaṃ ekadhammaṃ?</i></a> <a><i>Makkhaṃ, bhikkhave, ekadhammaṃ pajahatha;</i></a> <a><i>ahaṃ vo pāṭibhogo anāgāmitāyā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-var="makkhāse → makkhitāse (sya-all)" data-ref="sc3, vns5, ms18It_24"><i>“Yena makkhena makkhāse,</i></a><br>
<a><i>sattā gacchanti duggatiṃ;</i></a><br>
<a><i>Taṃ makkhaṃ sammadaññāya,</i></a><br>
<a><i>pajahanti vipassino;</i></a><br>
<a><i>Pahāya na punāyanti,</i></a><br>
<a><i>imaṃ lokaṃ kudācanan”ti.</i></a></p>
</blockquote>
<p><a data-ref="sc4, ms18It_25"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Pañcamaṃ.</i></a></p>
</article>
</section>
</div>
</body>
</html>
