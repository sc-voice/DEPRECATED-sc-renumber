<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti77">
<article>
<div class="hgroup">
<p class="division"><a><i>Itivuttaka 77</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Tatiyavagga</i></a></p>
<h1><a><i>Bhidurasutta</i></a></h1>
</div>
<p><a data-ref="sc1, ms18It_510"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-var="Bhidurāyaṃ → bhindantāyaṃ (sya-all, pts-vp-pli1, mr)" data-ref="sc2, ms18It_511"><i>“Bhidurāyaṃ, bhikkhave, kāyo, viññāṇaṃ virāgadhammaṃ, sabbe upadhī aniccā dukkhā vipariṇāmadhammā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-var="bhiduraṃ → bhindantaṃ (sya-all, pts-vp-pli1, mr)" data-ref="sc3, vns154, ms18It_512"><i>“Kāyañca bhiduraṃ ñatvā,</i></a><br>
<a data-var="virāgunaṃ → pabhaṅguraṃ (bj); virāgikaṃ (si, pts-vp-pli1); pabhaṅguṇaṃ (sya-all)"><i>Viññāṇañca virāgunaṃ;</i></a><br>
<a><i>Upadhīsu bhayaṃ disvā,</i></a><br>
<a><i>Jātimaraṇamaccagā;</i></a><br>
<a><i>Sampatvā paramaṃ santiṃ,</i></a><br>
<a><i>Kālaṃ kaṅkhati bhāvitatto”ti.</i></a></p>
</blockquote>
<p><a data-ref="sc4, ms18It_513"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Aṭṭhamaṃ.</i></a></p>
</article>
</section>
</div>
</body>
</html>
