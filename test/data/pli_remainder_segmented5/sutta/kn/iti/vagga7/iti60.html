<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti60">
<article>
<div class="hgroup">
<p class="division"><a><i>Itivuttaka 60</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Puññakiriyavatthusutta</i></a></h1>
</div>
<p><a data-ref="sc1, ms18It_387"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_388"><i>“Tīṇimāni, bhikkhave, puññakiriyavatthūni.</i></a> <a><i>Katamāni tīṇi?</i></a> <a><i>Dānamayaṃ puññakiriyavatthu, sīlamayaṃ puññakiriyavatthu, bhāvanāmayaṃ puññakiriyavatthu—</i></a> <a><i>imāni kho, bhikkhave, tīṇi puññakiriyavatthūnī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns112, pts-vp-pli52, ms18It_389"><i>“Puññameva so sikkheyya,</i></a><br>
<a><i>āyataggaṃ sukhudrayaṃ;</i></a><br>
<a><i>Dānañca samacariyañca,</i></a><br>
<a><i>mettacittañca bhāvaye.</i></a></p>
<p><a data-ref="sc4, vns113, ms18It_390"><i>Ete dhamme bhāvayitvā,</i></a><br>
<a><i>tayo sukhasamuddaye;</i></a><br>
<a data-var="Abyābajjhaṃ → abyāpajjaṃ (^an6.37#1 [37. Chaḷaṅgadānasutta]; ^it22#1 [Mettasutta])"><i>Abyābajjhaṃ sukhaṃ lokaṃ,</i></a><br>
<a><i>paṇḍito upapajjatī”ti.</i></a></p>
</blockquote>
<p><a data-ref="sc5, ms18It_391"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Paṭhamaṃ.</i></a></p>
</article>
</section>
</div>
</body>
</html>
