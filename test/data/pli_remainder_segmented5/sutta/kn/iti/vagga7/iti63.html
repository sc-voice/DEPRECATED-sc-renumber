<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti63">
<article>
<div class="hgroup">
<p class="division"><a><i>Itivuttaka 63</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Addhāsutta</i></a></h1>
</div>
<p><a data-ref="sc1, ms18It_406"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_407"><i>“Tayome, bhikkhave, addhā.</i></a> <a><i>Katame tayo?</i></a> <a><i>Atīto addhā, anāgato addhā, paccuppanno addhā—</i></a> <a><i>ime kho, bhikkhave, tayo addhā”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns119, pts-vp-pli54, ms18It_408"><i>“Akkheyyasaññino sattā,</i></a><br>
<a><i>akkheyyasmiṃ patiṭṭhitā;</i></a><br>
<a><i>Akkheyyaṃ apariññāya,</i></a><br>
<a><i>yogamāyanti maccuno.</i></a></p>
<p><a data-ref="sc4, vns120, ms18It_409"><i>Akkheyyañca pariññāya,</i></a><br>
<a><i>akkhātāraṃ na maññati;</i></a><br>
<a><i>Phuṭṭho vimokkho manasā,</i></a><br>
<a><i>santipadamanuttaraṃ.</i></a></p>
<p><a data-var="Sa ve → sace (mr)" data-ref="sc5, vns121, ms18It_410"><i>Sa ve akkheyyasampanno,</i></a><br>
<a><i>santo santipade rato;</i></a><br>
<a><i>Saṅkhāyasevī dhammaṭṭho,</i></a><br>
<a><i>saṅkhyaṃ nopeti vedagū”ti.</i></a></p>
</blockquote>
<p><a data-ref="sc6, ms18It_411"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Catutthaṃ.</i></a></p>
</article>
</section>
</div>
</body>
</html>
