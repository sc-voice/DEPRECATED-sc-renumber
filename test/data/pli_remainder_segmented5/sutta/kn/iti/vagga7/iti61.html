<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="iti61">
<article>
<div class="hgroup">
<p class="division"><a><i>Itivuttaka 61</i></a></p>
<p class="nipata"><a><i>Tikanipāta</i></a></p>
<p class="vagga"><a><i>Dutiyavagga</i></a></p>
<h1><a><i>Cakkhusutta</i></a></h1>
</div>
<p><a data-ref="sc1, ms18It_393"><i>Vuttañhetaṃ bhagavatā vuttamarahatāti me sutaṃ:</i></a></p>
<p><a data-ref="sc2, ms18It_394"><i>“Tīṇimāni, bhikkhave, cakkhūni.</i></a> <a><i>Katamāni tīṇi?</i></a> <a><i>Maṃsacakkhu, dibbacakkhu, paññācakkhu—</i></a> <a><i>imāni kho, bhikkhave, tīṇi cakkhūnī”ti.</i></a> <a><i>Etamatthaṃ bhagavā avoca.</i></a> <a><i>Tatthetaṃ iti vuccati:</i></a></p>
<blockquote class="gatha">
<p><a data-ref="sc3, vns114, ms18It_395"><i>“Maṃsacakkhu dibbacakkhu,</i></a><br>
<a><i>paññācakkhu anuttaraṃ;</i></a><br>
<a><i>Etāni tīṇi cakkhūni,</i></a><br>
<a><i>akkhāsi purisuttamo.</i></a></p>
<p><a data-ref="sc4, vns115, ms18It_396"><i>Maṃsacakkhussa uppādo,</i></a><br>
<a><i>maggo dibbassa cakkhuno;</i></a><br>
<a><i>Yato ñāṇaṃ udapādi,</i></a><br>
<a><i>paññācakkhu anuttaraṃ;</i></a><br>
<a><i>Yassa cakkhussa paṭilābhā,</i></a><br>
<a><i>sabbadukkhā pamuccatī”ti.</i></a></p>
</blockquote>
<p><a data-ref="sc5, ms18It_397"><i>Ayampi attho vutto bhagavatā, iti me sutanti.</i></a></p>
<p class="endsection"><a><i>Dutiyaṃ.</i></a></p>
</article>
</section>
</div>
</body>
</html>
