<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="ud7.7">
<article>
<div class="hgroup">
<p class="division"><a><i>Udāna 7.7</i></a></p>
<h1><a data-var="Papañcakhayasutta → papañcakkhayasuttaṃ (bj)"><i>Papañcakhayasutta</i></a></h1>
</div>
<p><span class="evam"><a data-ref="sc1, ms18Ud_635, msdiv67"><i>Evaṃ me sutaṃ—</i></a></span> <a><i> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Tena kho pana samayena bhagavā attano papañcasaññāsaṅkhāpahānaṃ paccavekkhamāno nisinno hoti.</i></a></p>
<p><a data-ref="sc2, ms18Ud_636"><i>Atha kho bhagavā attano papañcasaññāsaṅkhāpahānaṃ viditvā tāyaṃ velāyaṃ imaṃ udānaṃ udānesi:</i></a></p>
<blockquote class="gatha">
<p><a data-ref="sc3, vns82, ms18Ud_637"><i>“Yassa papañcā ṭhiti ca natthi,</i></a><br>
<a><i>Sandānaṃ palighañca vītivatto;</i></a><br>
<a><i>Taṃ nittaṇhaṃ muniṃ carantaṃ,</i></a><br>
<a><i>Nāvajānāti sadevakopi loko”ti.</i></a></p>
</blockquote>
<p class="endsection"><a><i>Sattamaṃ.</i></a></p>
</article>
</section>
</div>
</body>
</html>
