<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../../theme.css">
</head>
<body>
<div id="text" lang="pli">
<section class="sutta" id="ud5.10">
<article>
<div class="hgroup">
<p class="division"><a><i>Udāna 5.10</i></a></p>
<h1><a data-var="Cūḷapanthakasutta → panthakasuttaṃ (bj)"><i>Cūḷapanthakasutta</i></a></h1>
</div>
<p><span class="evam"><a data-var="cūḷapanthako → cullapanthako (bj); cūlapanthako (pts-vp-pli1)" data-ref="sc1, ms18Ud_449, msdiv50"><i>Evaṃ me sutaṃ—</i></a></span> <a><i> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.</i></a> <a><i>Tena kho pana samayena āyasmā cūḷapanthako bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</i></a></p>
<p><a data-ref="sc2, ms18Ud_450"><i>Addasā kho bhagavā āyasmantaṃ cūḷapanthakaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</i></a></p>
<p><a data-ref="sc3, ms18Ud_451"><i>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</i></a></p>
<blockquote class="gatha">
<p><a data-ref="sc4, vns63, ms18Ud_452"><i>“Ṭhitena kāyena ṭhitena cetasā,</i></a><br>
<a><i>Tiṭṭhaṃ nisinno uda vā sayāno;</i></a><br>
<a data-var="Etaṃ → evaṃ (mr)"><i>Etaṃ satiṃ bhikkhu adhiṭṭhahāno,</i></a><br>
<a><i>Labhetha pubbāpariyaṃ visesaṃ;</i></a><br>
<a><i>Laddhāna pubbāpariyaṃ visesaṃ,</i></a><br>
<a><i>Adassanaṃ maccurājassa gacche”ti.</i></a></p>
</blockquote>
<p class="endsection"><a><i>Dasamaṃ.</i></a></p>
<p class="endsection"><a><i>Soṇavaggo pañcamo.</i></a></p>
<blockquote class="uddanagatha">
<p><a data-ref="sc5, ms18Ud_456"><i>Piyo appāyukā kuṭṭhī,</i></a><br>
<a><i>kumārakā uposatho;</i></a><br>
<a><i>Soṇo ca revato bhedo,</i></a><br>
<a data-var="sadhāya → saddhāya (bj); saddāyamānā (pts-vp-pli1)"><i>sadhāya panthakena cāti.</i></a></p>
</blockquote>
</article>
</section>
</div>
</body>
</html>
