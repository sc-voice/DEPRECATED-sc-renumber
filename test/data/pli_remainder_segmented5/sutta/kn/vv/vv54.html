<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv54">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>4. Kakkaṭakarasadāyakavimānavatthu</i></a></h1>
</div>
<blockquote class="gatha">
<p><a data-ref="sc1, vns683, pts-vp-pli2ed84, ms19Vv_756, msdiv910"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a data-var="rucakatthatā → ruciratthatā (sya1ed, sya2ed, mr)"><i>Veḷuriyathambhā rucakatthatā subhā.</i></a></p>
<p><a data-ref="sc2, vns684, ms19Vv_757, msdiv911"><i>Tatthacchasi pivasi khādasi ca,</i></a><br>
<a data-var="vagguṃ → vaggū (sya1ed, sya2ed, pts-vp-pli1-2); vaggu (mr)"><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns685, ms19Vv_758, msdiv912"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc4, vns686, ms19Vv_759, msdiv913"><i>Pucchāmi taṃ deva mahānubhāva,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc5, vns687, ms19Vv_760, msdiv914"><i>So devaputto attamano,</i></a><br>
<a><i>moggallānena pucchito;</i></a><br>
<a><i>Pañhaṃ puṭṭho viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc6, vns688, ms19Vv_761, msdiv915"><i>“Satisamuppādakaro,</i></a><br>
<a><i>dvāre kakkaṭako ṭhito;</i></a><br>
<a><i>Niṭṭhito jātarūpassa,</i></a><br>
<a><i>sobhati dasapādako.</i></a></p>
<p><a data-ref="sc7, vns689, ms19Vv_762, msdiv916"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc8, vns690, ms19Vv_763, msdiv917"><i>Akkhāmi te bhikkhu mahānubhāva,</i></a><br>
<a><i>Manussabhūto yamakāsi puññaṃ;</i></a><br>
<a><i>Tenamhi evaṃ jalitānubhāvo,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-var="Kakkaṭakarasadāyakavimānaṃ → kakkaṭarasadāyakavimānaṃ (pts-vp-pli1-2)" data-ref="sc9, ms19Vv_764"><i>Kakkaṭakarasadāyakavimānaṃ catutthaṃ.</i></a></p>
<p><a data-ref="sc10, vns691, pts-vp-pli2ed86, ms19Vv_765"><i>(Anantaraṃ pañcavimānaṃ yathā kakkaṭakarasadāyakavimānaṃ tathā vitthāretabbaṃ.)</i></a></p>
</article>
</section>
</div>
</body>
</html>
