<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv42">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Mañjiṭṭhakavagga</i></a></p>
<h1><a><i>4. Alomavimānavatthu</i></a></h1>
</div>
<blockquote class="gatha">
<p><a data-ref="sc1, vns503, pts-vp-pli2ed60, ms19Vv_560, msdiv711"><i>“Abhikkantena vaṇṇena,</i></a><br>
<a><i>yā tvaṃ tiṭṭhasi devate;</i></a><br>
<a><i>Obhāsentī disā sabbā,</i></a><br>
<a><i>osadhī viya tārakā.</i></a></p>
<p><a data-ref="sc2, vns504, ms19Vv_561, msdiv712-713"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns505, ms19Vv_562, msdiv714"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc4, vns506, ms19Vv_563, msdiv715"><i>“Ahañca bārāṇasiyaṃ,</i></a><br>
<a><i>buddhassādiccabandhuno;</i></a><br>
<a><i>Adāsiṃ sukkhakummāsaṃ,</i></a><br>
<a><i>pasannā sehi pāṇibhi.</i></a></p>
<p><a data-ref="sc5, vns507, ms19Vv_564, msdiv716"><i>Sukkhāya aloṇikāya ca,</i></a><br>
<a><i>Passa phalaṃ kummāsapiṇḍiyā;</i></a><br>
<a><i>Alomaṃ sukhitaṃ disvā,</i></a><br>
<a><i>Ko puññaṃ na karissati.</i></a></p>
<p><a data-ref="sc6, vns508, pts-vp-pli2ed61, ms19Vv_565, msdiv717-718"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-var="Alomavimānaṃ → alomā vimānaṃ (bj)" data-ref="sc7, ms19Vv_566"><i>Alomavimānaṃ catutthaṃ.</i></a></p>
</article>
</section>
</div>
</body>
</html>
