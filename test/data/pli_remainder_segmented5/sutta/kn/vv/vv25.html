<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv25">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Cittalatāvagga</i></a></p>
<h1><a><i>8. Niddāvimānavatthu</i></a></h1>
</div>
<blockquote class="gatha">
<p><a data-ref="sc1, vns241, ms19Vv_271, msdiv246"><i>“Abhikkantena vaṇṇena,</i></a><br>
<a><i>yā tvaṃ tiṭṭhasi devate;</i></a><br>
<a><i>Obhāsentī disā sabbā,</i></a><br>
<a><i>osadhī viya tārakā.</i></a></p>
<p><a data-ref="sc2, vns242, ms19Vv_272, msdiv247-248"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns243, ms19Vv_273, msdiv249"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-var="Niddāti → saddhāti (bj); suniddāti (sya1ed, sya2ed, pts-vp-pli1) | mamaṃ → maṃ (bj, sya1ed, sya2ed, pts-vp-pli1-2)" data-ref="sc4, vns244, ms19Vv_274, msdiv250"><i>“Niddāti mamaṃ aññaṃsu,</i></a><br>
<a><i>Rājagahasmiṃ upāsikā;</i></a><br>
<a><i>Saddhā sīlena sampannā,</i></a><br>
<a><i>Saṃvibhāgaratā sadā.</i></a></p>
<p><a data-ref="sc5, vns245, pts-vp-pli2ed31, ms19Vv_275, msdiv251"><i>Acchādanañca bhattañca,</i></a><br>
<a><i>senāsanaṃ padīpiyaṃ;</i></a><br>
<a><i>Adāsiṃ ujubhūtesu,</i></a><br>
<a><i>vippasannena cetasā.</i></a></p>
<p><a data-ref="sc6, vns246, ms19Vv_276, msdiv252"><i>Cātuddasiṃ pañcadasiṃ,</i></a><br>
<a><i>yā ca pakkhassa aṭṭhamī;</i></a><br>
<a><i>Pāṭihāriyapakkhañca,</i></a><br>
<a><i>aṭṭhaṅgasusamāgataṃ.</i></a></p>
<p><a data-ref="sc7, vns247, ms19Vv_277, msdiv253"><i>Uposathaṃ upavasissaṃ,</i></a><br>
<a><i>sadā sīlesu saṃvutā;</i></a><br>
<a><i>Saññamā saṃvibhāgā ca,</i></a><br>
<a><i>vimānaṃ āvasāmahaṃ.</i></a></p>
<p><a data-ref="sc8, vns248, ms19Vv_278, msdiv254"><i>Pāṇātipātā viratā,</i></a><br>
<a><i>musāvādā ca saññatā;</i></a><br>
<a><i>Theyyā ca aticārā ca,</i></a><br>
<a><i>majjapānā ca ārakā.</i></a></p>
<p><a data-ref="sc9, vns249, ms19Vv_279, msdiv255"><i>Pañcasikkhāpade ratā,</i></a><br>
<a><i>ariyasaccāna kovidā;</i></a><br>
<a><i>Upāsikā cakkhumato,</i></a><br>
<a><i>gotamassa yasassino.</i></a></p>
<p><a data-ref="sc10, vns250, ms19Vv_280, msdiv256-257"><i>Tena metādiso vaṇṇo,</i></a><br>
<a><i>…pe…</i></a><br>
<a><i>vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-var="Niddāvimānaṃ → saddhāvimānaṃ (bj); suniddāvimānaṃ (sya1ed, sya2ed, pts-vp-pli1)" data-ref="sc11, ms19Vv_281"><i>Niddāvimānaṃ aṭṭhamaṃ.</i></a></p>
</article>
</section>
</div>
</body>
</html>
