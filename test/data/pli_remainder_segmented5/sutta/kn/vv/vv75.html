<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv75">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Sunikkhittavagga</i></a></p>
<h1><a><i>1. Cittalatāvimānavatthu</i></a></h1>
</div>
<blockquote class="gatha">
<p><a data-ref="sc1, vns860, pts-vp-pli2ed111, ms19Vv_963, msdiv1114"><i>“Yathā vanaṃ cittalataṃ pabhāsati,</i></a><br>
<a><i>Uyyānaseṭṭhaṃ tidasānamuttamaṃ;</i></a><br>
<a><i>Tathūpamaṃ tuyhamidaṃ vimānaṃ,</i></a><br>
<a><i>Obhāsayaṃ tiṭṭhati antalikkhe.</i></a></p>
<p><a data-ref="sc2, vns861, ms19Vv_964, msdiv1115"><i>Deviddhipattosi mahānubhāvo,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns862, ms19Vv_965, msdiv1116"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc4, vns863, ms19Vv_966, msdiv1117"><i>“Ahaṃ manussesu manussabhūto,</i></a><br>
<a><i>Daliddo atāṇo kapaṇo kammakaro ahosiṃ;</i></a><br>
<a data-var="abhāriṃ → abhariṃ (bj, sya1ed, sya2ed)"><i>Jiṇṇe ca mātāpitaro abhāriṃ,</i></a><br>
<a><i>Piyā ca me sīlavanto ahesuṃ;</i></a><br>
<a><i>Annañca pānañca pasannacitto,</i></a><br>
<a><i>Sakkacca dānaṃ vipulaṃ adāsiṃ.</i></a></p>
<p><a data-ref="sc5, vns864, ms19Vv_967, msdiv1118-1119"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc6, ms19Vv_968"><i>Cittalatāvimānaṃ paṭhamaṃ.</i></a></p>
</article>
</section>
</div>
</body>
</html>
