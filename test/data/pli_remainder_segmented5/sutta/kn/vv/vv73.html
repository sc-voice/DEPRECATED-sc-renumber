<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv73">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Pāyāsivagga</i></a></p>
<h1><a><i>9. Dutiyakuṇḍalīvimānavatthu</i></a></h1>
</div>
<blockquote class="gatha">
<p><a data-ref="sc1, vns849, ms19Vv_946, msdiv1101"><i>“Alaṅkato malyadharo suvattho,</i></a><br>
<a><i>Sukuṇḍalī kappitakesamassu;</i></a><br>
<a><i>Āmuttahatthābharaṇo yasassī,</i></a><br>
<a><i>Dibbe vimānamhi yathāpi candimā.</i></a></p>
<p><a data-ref="sc2, vns850, ms19Vv_947, msdiv1102"><i>Dibbā ca vīṇā pavadanti vagguṃ,</i></a><br>
<a><i>Aṭṭhaṭṭhakā sikkhitā sādhurūpā;</i></a><br>
<a><i>Dibbā ca kaññā tidasacarā uḷārā,</i></a><br>
<a><i>Naccanti gāyanti pamodayanti.</i></a></p>
<p><a data-ref="sc3, vns851, ms19Vv_948, msdiv1103"><i>Deviddhipattosi mahānubhāvo,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns852, ms19Vv_949, msdiv1104"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns853, ms19Vv_950, msdiv1105"><i>“Ahaṃ manussesu manussabhūto,</i></a><br>
<a data-var="sādhurūpe → sīlavante (mr)"><i>Disvāna samaṇe sādhurūpe;</i></a><br>
<a><i>Sampannavijjācaraṇe yasassī,</i></a><br>
<a data-var="sīlavante pasanne → sīlavatūpapanne (bj, mr)"><i>Bahussute sīlavante pasanne;</i></a><br>
<a><i>Annañca pānañca pasannacitto,</i></a><br>
<a><i>Sakkacca dānaṃ vipulaṃ adāsiṃ.</i></a></p>
<p><a data-ref="sc6, vns854, pts-vp-pli2ed109, ms19Vv_951, msdiv1106-1107"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc7, ms19Vv_952"><i>Dutiyakuṇḍalīvimānaṃ navamaṃ.</i></a></p>
</article>
</section>
</div>
</body>
</html>
