<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv72">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Pāyāsivagga</i></a></p>
<h1><a><i>8. Paṭhamakuṇḍalīvimānavatthu</i></a></h1>
</div>
<blockquote class="gatha">
<p><a data-ref="sc1, vns843, ms19Vv_939, msdiv1094"><i>“Alaṅkato malyadharo suvattho,</i></a><br>
<a><i>Sukuṇḍalī kappitakesamassu;</i></a><br>
<a><i>Āmuttahatthābharaṇo yasassī,</i></a><br>
<a><i>Dibbe vimānamhi yathāpi candimā.</i></a></p>
<p><a data-ref="sc2, vns844, ms19Vv_940, msdiv1095"><i>Dibbā ca vīṇā pavadanti vagguṃ,</i></a><br>
<a><i>Aṭṭhaṭṭhakā sikkhitā sādhurūpā;</i></a><br>
<a><i>Dibbā ca kaññā tidasacarā uḷārā,</i></a><br>
<a><i>Naccanti gāyanti pamodayanti.</i></a></p>
<p><a data-ref="sc3, vns845, ms19Vv_941, msdiv1096"><i>Deviddhipattosi mahānubhāvo,</i></a><br>
<a><i>Manussabhūto kimakāsi puññaṃ;</i></a><br>
<a><i>Kenāsi evaṃ jalitānubhāvo,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns846, ms19Vv_942, msdiv1097"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns847, ms19Vv_943, msdiv1098"><i>“Ahaṃ manussesu manussabhūto,</i></a><br>
<a><i>Disvāna samaṇe sīlavante;</i></a><br>
<a><i>Sampannavijjācaraṇe yasassī,</i></a><br>
<a><i>Bahussute taṇhakkhayūpapanne;</i></a><br>
<a><i>Annañca pānañca pasannacitto,</i></a><br>
<a><i>Sakkacca dānaṃ vipulaṃ adāsiṃ.</i></a></p>
<p><a data-ref="sc6, vns848, pts-vp-pli2ed108, ms19Vv_944, msdiv1099-1100"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc7, ms19Vv_945"><i>Paṭhamakuṇḍalīvimānaṃ aṭṭhamaṃ.</i></a></p>
</article>
</section>
</div>
</body>
</html>
