<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv12">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pīṭhavagga</i></a></p>
<h1><a><i>12. Dutiyapatibbatāvimānavatthu</i></a></h1>
</div>
<blockquote class="gatha">
<p><a data-ref="sc1, vns101, pts-vp-pli2ed13, ms19Vv_113, msdiv101"><i>“Veḷuriyathambhaṃ ruciraṃ pabhassaraṃ,</i></a><br>
<a><i>Vimānamāruyha anekacittaṃ;</i></a><br>
<a><i>Tatthacchasi devi mahānubhāve,</i></a><br>
<a><i>Uccāvacā iddhi vikubbamānā;</i></a><br>
<a><i>Imā ca te accharāyo samantato,</i></a><br>
<a><i>Naccanti gāyanti pamodayanti ca.</i></a></p>
<p><a data-ref="sc2, vns102, ms19Vv_114, msdiv102"><i>Deviddhipattāsi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc3, vns103, ms19Vv_115, msdiv103"><i>Sā devatā attamanā,</i></a><br>
<a><i>moggallānena pucchitā;</i></a><br>
<a><i>Pañhaṃ puṭṭhā viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc4, vns104, ms19Vv_116, msdiv104"><i>“Ahaṃ manussesu manussabhūtā,</i></a><br>
<a><i>Upāsikā cakkhumato ahosiṃ;</i></a><br>
<a><i>Pāṇātipātā viratā ahosiṃ,</i></a><br>
<a><i>Loke adinnaṃ parivajjayissaṃ.</i></a></p>
<p><a data-var="ca → nāpi (sya1ed, sya2ed) | abhāṇiṃ → abhāsiṃ (bj, mr)" data-ref="sc5, vns105, ms19Vv_117, msdiv105"><i>Amajjapā no ca musā abhāṇiṃ,</i></a><br>
<a data-var="sāminā → sāmināva (bj)"><i>Sakena sāminā ahosiṃ tuṭṭhā;</i></a><br>
<a><i>Annañca pānañca pasannacittā,</i></a><br>
<a><i>Sakkacca dānaṃ vipulaṃ adāsiṃ.</i></a></p>
<p><a data-ref="sc6, vns106, ms19Vv_118, msdiv106"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc7, vns107, ms19Vv_119, msdiv107"><i>Akkhāmi te bhikkhu mahānubhāva,</i></a><br>
<a><i>Manussabhūtā yamakāsi puññaṃ;</i></a><br>
<a><i>Tenamhi evaṃ jalitānubhāvā,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc8, ms19Vv_120"><i>Dutiyapatibbatāvimānaṃ dvādasamaṃ.</i></a></p>
</article>
</section>
</div>
</body>
</html>
