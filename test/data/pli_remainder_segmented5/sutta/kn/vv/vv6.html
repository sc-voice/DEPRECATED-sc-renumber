<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv6">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pīṭhavagga</i></a></p>
<h1><a><i>6. Paṭhamanāvāvimānavatthu</i></a></h1>
</div>
<blockquote class="gatha">
<p><a data-ref="sc1, vns43, pts-vp-pli2ed6, ms19Vv_49, msdiv43"><i>“Suvaṇṇacchadanaṃ nāvaṃ,</i></a><br>
<a><i>Nāri āruyha tiṭṭhasi;</i></a><br>
<a><i>Ogāhasi pokkharaṇiṃ,</i></a><br>
<a data-var="Padmaṃ → padumaṃ (bj, sya1ed, sya2ed)"><i>Padmaṃ chindasi pāṇinā.</i></a></p>
<p><a data-ref="sc2, vns44, ms19Vv_50, msdiv44"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc3, vns45, ms19Vv_51, msdiv45"><i>Pucchāmi taṃ devi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns46, ms19Vv_52, msdiv46"><i>Sā devatā attamanā,</i></a><br>
<a><i>moggallānena pucchitā;</i></a><br>
<a><i>Pañhaṃ puṭṭhā viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns47, ms19Vv_53, msdiv47"><i>“Ahaṃ manussesu manussabhūtā,</i></a><br>
<a><i>Purimāya jātiyā manussaloke;</i></a><br>
<a><i>Disvāna bhikkhū tasite kilante,</i></a><br>
<a><i>Uṭṭhāya pātuṃ udakaṃ adāsiṃ.</i></a></p>
<p><a data-ref="sc6, vns48, ms19Vv_54, msdiv48"><i>Yo ve kilantāna pipāsitānaṃ,</i></a><br>
<a><i>Uṭṭhāya pātuṃ udakaṃ dadāti;</i></a><br>
<a><i>Sītodakā tassa bhavanti najjo,</i></a><br>
<a><i>Pahūtamalyā bahupuṇḍarīkā.</i></a></p>
<p><a data-var="Taṃ āpagā → tamāpagā (bj, pts-vp-pli1-2, mr)" data-ref="sc7, vns49, ms19Vv_55, msdiv49"><i>Taṃ āpagā anupariyanti sabbadā,</i></a><br>
<a><i>Sītodakā vālukasanthatā nadī;</i></a><br>
<a><i>Ambā ca sālā tilakā ca jambuyo,</i></a><br>
<a><i>Uddālakā pāṭaliyo ca phullā.</i></a></p>
<p><a data-ref="sc8, vns50, pts-vp-pli2ed7, ms19Vv_56, msdiv50"><i>Taṃ bhūmibhāgehi upetarūpaṃ,</i></a><br>
<a><i>Vimānaseṭṭhaṃ bhusa sobhamānaṃ;</i></a><br>
<a data-var="Tassīdha → tasseva (sya1ed, sya2ed)"><i>Tassīdha kammassa ayaṃ vipāko,</i></a><br>
<a data-var="puññakatā → katapuññā (bj)"><i>Etādisaṃ puññakatā labhanti.</i></a></p>
<p><a data-ref="sc9, vns51, ms19Vv_57, msdiv51"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc10, vns52, ms19Vv_58, msdiv52"><i>Akkhāmi te bhikkhu mahānubhāva,</i></a><br>
<a><i>Manussabhūtā yamakāsi puññaṃ;</i></a><br>
<a><i>Tenamhi evaṃ jalitānubhāvā,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc11, ms19Vv_59"><i>Paṭhamanāvāvimānaṃ chaṭṭhaṃ.</i></a></p>
</article>
</section>
</div>
</body>
</html>
