<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv39">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Mañjiṭṭhakavagga</i></a></p>
<h1><a><i>1. Mañjiṭṭhakavimānavatthu</i></a></h1>
</div>
<blockquote class="gatha">
<p><a data-var="Mañjiṭṭhake → mañjeṭṭhake (bj, pts-vp-pli1-2)" data-ref="sc1, vns481, pts-vp-pli2ed57, ms19Vv_535, msdiv689"><i>“Mañjiṭṭhake vimānasmiṃ,</i></a><br>
<a data-var="soṇṇavālukasanthate → sovaṇṇavālukasanthate (bj, sya1ed, sya2ed, pts-vp-pli1); sovaṇṇavālikasanthate (mr)"><i>soṇṇavālukasanthate;</i></a><br>
<a data-var="tūriyena → turiyena (bj, sya1ed, sya2ed, pts-vp-pli1-2)"><i>Pañcaṅgikena tūriyena,</i></a><br>
<a><i>ramasi suppavādite.</i></a></p>
<p><a data-ref="sc2, vns482, ms19Vv_536, msdiv690"><i>Tamhā vimānā oruyha,</i></a><br>
<a><i>nimmitā ratanāmayā;</i></a><br>
<a><i>Ogāhasi sālavanaṃ,</i></a><br>
<a><i>pupphitaṃ sabbakālikaṃ.</i></a></p>
<p><a data-ref="sc3, vns483, ms19Vv_537, msdiv691"><i>Yassa yasseva sālassa,</i></a><br>
<a><i>mūle tiṭṭhasi devate;</i></a><br>
<a><i>So so muñcati pupphāni,</i></a><br>
<a><i>onamitvā dumuttamo.</i></a></p>
<p><a data-ref="sc4, vns484, ms19Vv_538, msdiv692"><i>Vāteritaṃ sālavanaṃ,</i></a><br>
<a data-var="ādhutaṃ → ādhūtaṃ (bj)"><i>ādhutaṃ dijasevitaṃ;</i></a><br>
<a><i>Vāti gandho disā sabbā,</i></a><br>
<a><i>rukkho mañjūsako yathā.</i></a></p>
<p><a data-ref="sc5, vns485, ms19Vv_539, msdiv693"><i>Ghāyase taṃ sucigandhaṃ,</i></a><br>
<a><i>rūpaṃ passasi amānusaṃ;</i></a><br>
<a><i>Devate pucchitācikkha,</i></a><br>
<a><i>kissa kammassidaṃ phalan”ti.</i></a></p>
<p><a data-ref="sc6, vns486, ms19Vv_540, msdiv694"><i>“Ahaṃ manussesu manussabhūtā,</i></a><br>
<a data-var="ayirakule → ayyirakule (sya1ed, sya2ed, mr)"><i>Dāsī ayirakule ahuṃ;</i></a><br>
<a><i>Buddhaṃ nisinnaṃ disvāna,</i></a><br>
<a><i>Sālapupphehi okiriṃ.</i></a></p>
<p><a data-ref="sc7, vns487, ms19Vv_541, msdiv695"><i>Vaṭaṃsakañca sukataṃ,</i></a><br>
<a><i>sālapupphamayaṃ ahaṃ;</i></a><br>
<a><i>Buddhassa upanāmesiṃ,</i></a><br>
<a><i>pasannā sehi pāṇibhi.</i></a></p>
<p><a data-ref="sc8, vns488, ms19Vv_542, msdiv696"><i>Tāhaṃ kammaṃ karitvāna,</i></a><br>
<a><i>kusalaṃ buddhavaṇṇitaṃ;</i></a><br>
<a><i>Apetasokā sukhitā,</i></a><br>
<a><i>sampamodāmanāmayā”ti.</i></a></p>
</blockquote>
<p class="endsutta"><a data-var="Mañjiṭṭhakavimānaṃ → mañjeṭṭhakavimānaṃ (bj, pts-vp-pli1-2)" data-ref="sc9, ms19Vv_543"><i>Mañjiṭṭhakavimānaṃ paṭhamaṃ.</i></a></p>
</article>
</section>
</div>
</body>
</html>
