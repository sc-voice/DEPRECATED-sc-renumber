<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv57">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>7. Dutiyakaraṇīyavimānavatthu</i></a></h1>
</div>
<blockquote class="gatha">
<p><a data-ref="sc1, vns705, ms19Vv_781, msdiv935"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns706, ms19Vv_782, msdiv936"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns707, ms19Vv_783, msdiv937-938"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns708, ms19Vv_784, msdiv939"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns709, ms19Vv_785, msdiv940"><i>“Karaṇīyāni puññāni,</i></a><br>
<a><i>paṇḍitena vijānatā;</i></a><br>
<a><i>Sammaggatesu bhikkhūsu,</i></a><br>
<a><i>yattha dinnaṃ mahapphalaṃ.</i></a></p>
<p><a data-ref="sc6, vns710, ms19Vv_786, msdiv941"><i>Atthāya vata me bhikkhu,</i></a><br>
<a><i>araññā gāmamāgato;</i></a><br>
<a><i>Tattha cittaṃ pasādetvā,</i></a><br>
<a><i>tāvatiṃsūpago ahaṃ.</i></a></p>
<p><a data-ref="sc7, vns711, pts-vp-pli2ed87, ms19Vv_787, msdiv942-943"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc8, ms19Vv_788"><i>Dutiyakaraṇīyavimānaṃ sattamaṃ.</i></a></p>
</article>
</section>
</div>
</body>
</html>
