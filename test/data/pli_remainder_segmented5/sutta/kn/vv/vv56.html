<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv56">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>6. Paṭhamakaraṇīyavimānavatthu</i></a></h1>
</div>
<blockquote class="gatha">
<p><a data-ref="sc1, vns698, ms19Vv_773, msdiv926"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns699, ms19Vv_774, msdiv927"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns700, ms19Vv_775, msdiv928-929"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns701, ms19Vv_776, msdiv930"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns702, ms19Vv_777, msdiv931"><i>“Karaṇīyāni puññāni,</i></a><br>
<a><i>paṇḍitena vijānatā;</i></a><br>
<a><i>Sammaggatesu buddhesu,</i></a><br>
<a><i>yattha dinnaṃ mahapphalaṃ.</i></a></p>
<p><a data-ref="sc6, vns703, ms19Vv_778, msdiv932"><i>Atthāya vata me buddho,</i></a><br>
<a><i>araññā gāmamāgato;</i></a><br>
<a><i>Tattha cittaṃ pasādetvā,</i></a><br>
<a data-var="ahaṃ → ahuṃ (si)"><i>tāvatiṃsūpago ahaṃ.</i></a></p>
<p><a data-ref="sc7, vns704, ms19Vv_779, msdiv933-934"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p class="endsutta"><a data-ref="sc8, ms19Vv_780"><i>Paṭhamakaraṇīyavimānaṃ chaṭṭhaṃ.</i></a></p>
</article>
</section>
</div>
</body>
</html>
