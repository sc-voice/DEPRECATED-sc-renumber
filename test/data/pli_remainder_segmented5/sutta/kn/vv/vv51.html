<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv51">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Mahārathavagga</i></a></p>
<h1><a><i>1. Maṇḍūkadevaputtavimānavatthu</i></a></h1>
</div>
<blockquote class="gatha">
<p><a data-ref="sc1, vns630, pts-vp-pli2ed77, ms19Vv_700, msdiv857"><i>“Ko me vandati pādāni,</i></a><br>
<a><i>iddhiyā yasasā jalaṃ;</i></a><br>
<a><i>Abhikkantena vaṇṇena,</i></a><br>
<a><i>sabbā obhāsayaṃ disā”ti.</i></a></p>
<p><a data-var="Maṇḍūkohaṃ → maṇḍukohaṃ (sya1ed, sya2ed)" data-ref="sc2, vns631, ms19Vv_701, msdiv858"><i>“Maṇḍūkohaṃ pure āsiṃ,</i></a><br>
<a><i>udake vārigocaro;</i></a><br>
<a><i>Tava dhammaṃ suṇantassa,</i></a><br>
<a><i>avadhī vacchapālako.</i></a></p>
<p><a data-ref="sc3, vns632, ms19Vv_702, msdiv859"><i>Muhuttaṃ cittapasādassa,</i></a><br>
<a><i>iddhiṃ passa yasañca me;</i></a><br>
<a><i>Ānubhāvañca me passa,</i></a><br>
<a><i>vaṇṇaṃ passa jutiñca me.</i></a></p>
<p><a data-ref="sc4, vns633, ms19Vv_703, msdiv860"><i>Ye ca te dīghamaddhānaṃ,</i></a><br>
<a><i>dhammaṃ assosuṃ gotama;</i></a><br>
<a><i>Pattā te acalaṭṭhānaṃ,</i></a><br>
<a><i>yattha gantvā na socare”ti.</i></a></p>
</blockquote>
<p class="endsutta"><a data-var="Maṇḍūkadevaputtavimānaṃ → maṇḍukadevaputtavimānaṃ (sya1ed, sya2ed)" data-ref="sc5, ms19Vv_704"><i>Maṇḍūkadevaputtavimānaṃ paṭhamaṃ.</i></a></p>
</article>
</section>
</div>
</body>
</html>
