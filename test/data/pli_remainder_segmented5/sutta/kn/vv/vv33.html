<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv33">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Itthivimāna</i></a></p>
<p><a><i>Pāricchattakavagga</i></a></p>
<h1><a><i>Guttilavimānavatthu</i></a></h1>
</div>
<h2><a><i>1. Vatthuttamadāyikāvimānavatthu</i></a></h2>
<blockquote class="gatha">
<p><a data-ref="sc1, vns311, pts-vp-pli2ed42, ms19Vv_353, msdiv327"><i>“Sattatantiṃ sumadhuraṃ,</i></a><br>
<a><i>Rāmaṇeyyaṃ avācayiṃ;</i></a><br>
<a><i>So maṃ raṅgamhi avheti,</i></a><br>
<a><i>‘Saraṇaṃ me hohi kosiyā’”ti.</i></a></p>
<p><a data-ref="sc2, vns312, ms19Vv_354, msdiv328"><i>“Ahaṃ te saraṇaṃ homi,</i></a><br>
<a><i>Ahamācariyapūjako;</i></a><br>
<a><i>Na taṃ jayissati sisso,</i></a><br>
<a><i>Sissamācariya jessasī”ti.</i></a></p>
<p><a data-ref="sc3, vns313, ms19Vv_355, msdiv329"><i>“Abhikkantena vaṇṇena,</i></a><br>
<a><i>yā tvaṃ tiṭṭhasi devate;</i></a><br>
<a><i>Obhāsentī disā sabbā,</i></a><br>
<a><i>osadhī viya tārakā.</i></a></p>
<p><a data-ref="sc4, vns314, ms19Vv_356, msdiv330"><i>Kena tetādiso vaṇṇo,</i></a><br>
<a><i>kena te idha mijjhati;</i></a><br>
<a><i>Uppajjanti ca te bhogā,</i></a><br>
<a><i>ye keci manaso piyā.</i></a></p>
<p><a data-ref="sc5, vns315, ms19Vv_357, msdiv331"><i>Pucchāmi taṃ devi mahānubhāve,</i></a><br>
<a><i>Manussabhūtā kimakāsi puññaṃ;</i></a><br>
<a><i>Kenāsi evaṃ jalitānubhāvā,</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc6, vns316, ms19Vv_358, msdiv332"><i>Sā devatā attamanā,</i></a><br>
<a><i>moggallānena pucchitā;</i></a><br>
<a><i>Pañhaṃ puṭṭhā viyākāsi,</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc7, vns317, ms19Vv_359, msdiv333"><i>“Vatthuttamadāyikā nārī,</i></a><br>
<a><i>Pavarā hoti naresu nārīsu;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc8, vns318, pts-vp-pli2ed43, ms19Vv_360, msdiv334"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a data-var="Pavarā → (sya1ed, sya2ed)"><i>Pavarā passa puññānaṃ vipākaṃ.</i></a></p>
<p><a data-ref="sc9, vns319, ms19Vv_361, msdiv335"><i>Tena metādiso vaṇṇo,</i></a><br>
<a><i>tena me idha mijjhati;</i></a><br>
<a><i>Uppajjanti ca me bhogā,</i></a><br>
<a><i>ye keci manaso piyā.</i></a></p>
<p><a data-ref="sc10, vns320, ms19Vv_362, msdiv336"><i>Akkhāmi te bhikkhu mahānubhāva,</i></a><br>
<a><i>Manussabhūtā yamakāsi puññaṃ;</i></a><br>
<a><i>Tenamhi evaṃ jalitānubhāvā,</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p><a data-var="Anantaraṃ caturavimānaṃ yathā vatthadāyikāvimānaṃ tathā vitthāretabbaṃ → yathā ca tattha evaṃ upari sabbavimānesu vitthāretabbaṃ (bj); Anantaraṃ → itaraṃ (sya1ed, sya2ed)" data-ref="sc11, ms19Vv_363"><i>(Anantaraṃ caturavimānaṃ yathā vatthadāyikāvimānaṃ tathā vitthāretabbaṃ.)</i></a></p>
<h2><a><i>2. Pupphuttamadāyikāvimānavatthu</i></a></h2>
<blockquote class="gatha">
<p><a data-ref="sc12, vns321, ms19Vv_364, msdiv337"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc13, vns322, ms19Vv_365, msdiv338"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>ye keci manaso piyā.</i></a></p>
<p><a data-ref="sc14, vns323, ms19Vv_366, msdiv339"><i>Pucchāmi taṃ devi mahānubhāve,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc15, vns324, ms19Vv_367, msdiv340"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc16, vns325, ms19Vv_368, msdiv341"><i>“Pupphuttamadāyikā nārī,</i></a><br>
<a><i>Pavarā hoti naresu nārīsu;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc17, vns326, ms19Vv_369, msdiv342"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc18, vns327, ms19Vv_370, msdiv343-344"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>3. Gandhuttamadāyikāvimānavatthu</i></a></h2>
<blockquote class="gatha">
<p><a data-ref="sc19, vns328, ms19Vv_371, msdiv345"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc20, vns329, ms19Vv_372, msdiv346"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>ye keci manaso piyā.</i></a></p>
<p><a data-ref="sc21, vns330, ms19Vv_373, msdiv347"><i>Pucchāmi taṃ devi mahānubhāve,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc22, vns331, ms19Vv_374, msdiv348"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc23, vns332, ms19Vv_375, msdiv349"><i>“Gandhuttamadāyikā nārī,</i></a><br>
<a><i>Pavarā hoti naresu nārīsu;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc24, vns333, ms19Vv_376, msdiv350"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc25, vns334, ms19Vv_377, msdiv351-352"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>4. Phaluttamadāyikāvimānavatthu</i></a></h2>
<blockquote class="gatha">
<p><a data-ref="sc26, vns335, ms19Vv_378, msdiv353"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc27, vns336, ms19Vv_379, msdiv354"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>ye keci manaso piyā.</i></a></p>
<p><a data-ref="sc28, vns337, ms19Vv_380, msdiv355"><i>Pucchāmi taṃ devi mahānubhāve,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc29, vns338, ms19Vv_381, msdiv356"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc30, vns339, ms19Vv_382, msdiv357"><i>“Phaluttamadāyikā nārī,</i></a><br>
<a><i>Pavarā hoti naresu nārīsu;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc31, vns340, ms19Vv_383, msdiv358"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc32, vns341, ms19Vv_384, msdiv359-360"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>5. Rasuttamadāyikāvimānavatthu</i></a></h2>
<blockquote class="gatha">
<p><a data-ref="sc33, vns342, ms19Vv_385, msdiv361"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc34, vns343, ms19Vv_386, msdiv362"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>ye keci manaso piyā.</i></a></p>
<p><a data-ref="sc35, vns344, ms19Vv_387, msdiv363"><i>Pucchāmi taṃ devi mahānubhāve,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc36, vns345, ms19Vv_388, msdiv364"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc37, vns346, ms19Vv_389, msdiv365"><i>“Rasuttamadāyikā nārī,</i></a><br>
<a><i>Pavarā hoti naresu nārīsu;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc38, vns347, ms19Vv_390, msdiv366"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc39, vns348, ms19Vv_391, msdiv367-368"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>6. Gandhapañcaṅgulikadāyikāvimānavatthu</i></a></h2>
<blockquote class="gatha">
<p><a data-ref="sc40, vns349, ms19Vv_392, msdiv369"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc41, vns350, ms19Vv_393, msdiv370-371"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc42, vns351, ms19Vv_394, msdiv372"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc43, vns352, ms19Vv_395, msdiv373"><i>“Gandhapañcaṅgulikaṃ ahamadāsiṃ,</i></a><br>
<a><i>Kassapassa bhagavato thūpamhi;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc44, vns353, ms19Vv_396, msdiv374"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc45, vns354, ms19Vv_397, msdiv375-376"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p><a data-var="(Anantaraṃ caturavimānaṃ yathā gandhapañcaṅgulikadāyikāvimānaṃ tathā vitthāretabbaṃ.) → etthantare pāṭho bj potthake" data-ref="sc46, ms19Vv_398"><i>(Anantaraṃ caturavimānaṃ yathā gandhapañcaṅgulikadāyikāvimānaṃ tathā vitthāretabbaṃ.)</i></a></p>
<h2><a><i>7. Ekūposathavimānavatthu</i></a></h2>
<blockquote class="gatha">
<p><a data-ref="sc47, vns355, ms19Vv_399, msdiv377-379"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>vaṇṇo ca te sabbadisā pabhāsatī”ti.</i></a></p>
<p><a data-ref="sc48, vns356, ms19Vv_400, msdiv380"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc49, vns357, ms19Vv_401, msdiv381"><i>“Bhikkhū ca ahaṃ bhikkhuniyo ca,</i></a><br>
<a><i>Addasāsiṃ panthapaṭipanne;</i></a><br>
<a><i>Tesāhaṃ dhammaṃ sutvāna,</i></a><br>
<a><i>Ekūposathaṃ upavasissaṃ.</i></a></p>
<p><a data-ref="sc50, vns358, ms19Vv_402, msdiv382"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc51, vns359, ms19Vv_403, msdiv383-384"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>8. Udakadāyikāvimānavatthu</i></a></h2>
<blockquote class="gatha">
<p><a data-ref="sc52, vns360, ms19Vv_404, msdiv385-387"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>vaṇṇo ca te sabbadisā pabhāsatī”ti.</i></a></p>
<p><a data-ref="sc53, vns361, ms19Vv_405, msdiv388"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc54, vns362, pts-vp-pli2ed44, ms19Vv_406, msdiv389"><i>“Udake ṭhitā udakamadāsiṃ,</i></a><br>
<a><i>Bhikkhuno cittena vippasannena;</i></a><br>
<a><i>Evaṃ piyarūpadāyikā manāpaṃ,</i></a><br>
<a><i>Dibbaṃ sā labhate upecca ṭhānaṃ.</i></a></p>
<p><a data-ref="sc55, vns363, ms19Vv_407, msdiv390"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc56, vns364, ms19Vv_408, msdiv391-392"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>9. Upaṭṭhānavimānavatthu</i></a></h2>
<blockquote class="gatha">
<p><a data-ref="sc57, vns365, ms19Vv_409, msdiv393-395"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc58, vns366, ms19Vv_410, msdiv396"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc59, vns367, ms19Vv_411, msdiv397"><i>“Sassuñcāhaṃ sasurañca,</i></a><br>
<a><i>Caṇḍike kodhane ca pharuse ca;</i></a><br>
<a data-var="Anusūyikā → anussūyikā (bj, pts-vp-pli2); anussuyyikā (sya1ed, sya2ed, pts-vp-pli1) | upaṭṭhāsiṃ → sūpaṭṭhāsiṃ (bj)"><i>Anusūyikā upaṭṭhāsiṃ,</i></a><br>
<a><i>Appamattā sakena sīlena.</i></a></p>
<p><a data-ref="sc60, vns368, ms19Vv_412, msdiv398"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc61, vns369, ms19Vv_413, msdiv399-400"><i>Tena metādiso vaṇṇo,</i></a><br>
<a><i>…pe…</i></a><br>
<a><i>vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>10. Aparakammakārinīvimānavatthu</i></a></h2>
<blockquote class="gatha">
<p><a data-ref="sc62, vns370, ms19Vv_414, msdiv401-403"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>vaṇṇo ca te sabbadisā pabhāsatī”ti.</i></a></p>
<p><a data-ref="sc63, vns371, ms19Vv_415, msdiv404"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-var="Parakammakarī → parakammakārinī (sya1ed, sya2ed); parakammakārī (pts-vp-pli1-2); aparakammakārinī (mr)" data-ref="sc64, vns372, ms19Vv_416, msdiv405"><i>“Parakammakarī āsiṃ,</i></a><br>
<a><i>Atthenātanditā dāsī;</i></a><br>
<a data-var="Akkodhanānatimāninī → akkodhanā anatimānī (bj, sya1ed, sya2ed, pts-vp-pli2); anatimāni (pts-vp-pli1)"><i>Akkodhanānatimāninī,</i></a><br>
<a><i>Saṃvibhāginī sakassa bhāgassa.</i></a></p>
<p><a data-ref="sc65, vns373, ms19Vv_417, msdiv406"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc66, vns374, ms19Vv_418, msdiv407-408"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<h2><a><i>11. Khīrodanadāyikāvimānavatthu</i></a></h2>
<blockquote class="gatha">
<p><a data-ref="sc67, vns375, ms19Vv_419, msdiv409"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>osadhī viya tārakā.</i></a></p>
<p><a data-ref="sc68, vns376, ms19Vv_420, msdiv410-411"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc69, vns377, ms19Vv_421, msdiv412"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc70, vns378, ms19Vv_422, msdiv413"><i>“Khīrodanaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>Evaṃ karitvā kammaṃ,</i></a><br>
<a><i>Sugatiṃ upapajja modāmi.</i></a></p>
<p><a data-ref="sc71, vns379, ms19Vv_423, msdiv414"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc72, vns380, ms19Vv_424, msdiv415-416"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
</blockquote>
<p><a data-var="Anantaraṃ pañcavīsativimānaṃ yathā khīrodanadāyikāvimānaṃ tathā vitthāretabbaṃ → etthantare pāṭho sī potthake" data-ref="sc73, ms19Vv_425"><i>Anantaraṃ pañcavīsativimānaṃ yathā khīrodanadāyikāvimānaṃ tathā vitthāretabbaṃ.</i></a></p>
<h2><a><i>12. Phāṇitadāyikāvimānavatthu</i></a></h2>
<blockquote class="gatha">
<p><a data-ref="sc74, vns381, ms19Vv_426, msdiv417-419"><i>“Abhikkantena vaṇṇena,</i></a><br>
<a><i>…pe…</i></a><br>
<a><i>sabbadisā pabhāsatī”ti.</i></a></p>
<p><a data-ref="sc75, vns382, ms19Vv_427, msdiv420"><i>Sā devatā attamanā,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc76, vns383, ms19Vv_428, msdiv421-428"><i>“Phāṇitaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>13. Ucchukhaṇḍikadāyikāvatthu</i></a></h2>
<blockquote class="gatha">
<p><a data-ref="sc77, vns384, ms19Vv_429, msdiv429-436"><i>“Ucchukhaṇḍikaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>14. Timbarusakadāyikāvimānavatthu</i></a></h2>
<blockquote class="gatha">
<p><a data-ref="sc78, vns385, ms19Vv_430, msdiv437-444"><i>“Timbarusakaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>15. Kakkārikadāyikāvimānavatthu</i></a></h2>
<blockquote class="gatha">
<p><a data-ref="sc79, vns386, ms19Vv_431, msdiv445-452"><i>“Kakkārikaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>16. Eḷālukadāyikāvimānavatthu</i></a></h2>
<blockquote class="gatha">
<p><a data-ref="sc80, vns387, ms19Vv_432, msdiv453-460"><i>“Eḷālukaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>17. Valliphaladāyikāvimānavatthu</i></a></h2>
<blockquote class="gatha">
<p><a data-ref="sc81, vns388, ms19Vv_433, msdiv461-468"><i>“Valliphalaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>18. Phārusakadāyikāvimānavatthu</i></a></h2>
<blockquote class="gatha">
<p><a data-ref="sc82, vns389, pts-vp-pli2ed45, ms19Vv_434, msdiv469-476"><i>“Phārusakaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>19. Hatthappatāpakadāyikāvimānavatthu</i></a></h2>
<blockquote class="gatha">
<p><a data-ref="sc83, vns390, ms19Vv_435, msdiv477-484"><i>“Hatthappatāpakaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>20. Sākamuṭṭhidāyikāvimānavatthu</i></a></h2>
<blockquote class="gatha">
<p><a data-ref="sc84, vns391, ms19Vv_436, msdiv485-492"><i>“Sākamuṭṭhiṃ ahamadāsiṃ,</i></a><br>
<a><i>Bhikkhuno panthapaṭipannassa;</i></a><br>
<a><i>…pe…</i></a></p>
</blockquote>
<h2><a><i>21. Pupphakamuṭṭhidāyikāvimānavatthu</i></a></h2>
<blockquote class="gatha">
<p><a data-ref="sc85, vns392, ms19Vv_437, msdiv493-500"><i>“Pupphakamuṭṭhiṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>22. Mūlakadāyikāvimānavatthu</i></a></h2>
<blockquote class="gatha">
<p><a data-ref="sc86, vns393, ms19Vv_438, msdiv501-505"><i>“Mūlakaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>23. Nimbamuṭṭhidāyikāvimānavatthu</i></a></h2>
<blockquote class="gatha">
<p><a data-ref="sc87, vns394, ms19Vv_439, msdiv506-516"><i>“Nimbamuṭṭhiṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>24. Ambakañjikadāyikāvimānavatthu</i></a></h2>
<blockquote class="gatha">
<p><a data-ref="sc88, vns395, ms19Vv_440, msdiv517-524"><i>“Ambakañjikaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>25. Doṇinimmajjanidāyikāvimānavatthu</i></a></h2>
<blockquote class="gatha">
<p><a data-var="Doṇinimmajjaniṃ → doṇinimmujjanaṃ (sya1ed, sya2ed)" data-ref="sc89, vns396, ms19Vv_441, msdiv525-532"><i>“Doṇinimmajjaniṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>26. Kāyabandhanadāyikāvimānavatthu</i></a></h2>
<blockquote class="gatha">
<p><a data-ref="sc90, vns397, ms19Vv_442, msdiv533-540"><i>“Kāyabandhanaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>27. Aṃsabaddhakadāyikāvimānavatthu</i></a></h2>
<blockquote class="gatha">
<p><a data-var="Aṃsabaddhakaṃ → aṃsavaṭṭakaṃ (bj, pts-vp-pli1-2); aṃsabandhakaṃ (sya1ed, sya2ed); aṃsabandhanaṃ (mr)" data-ref="sc91, vns398, ms19Vv_443, msdiv541-545"><i>“Aṃsabaddhakaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>28. Āyogapaṭṭadāyikāvimānavatthu</i></a></h2>
<blockquote class="gatha">
<p><a data-ref="sc92, vns399, ms19Vv_444, msdiv546-556"><i>“Āyogapaṭṭaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>29. Vidhūpanadāyikāvimānavatthu</i></a></h2>
<blockquote class="gatha">
<p><a data-ref="sc93, vns400, ms19Vv_445, msdiv557-564"><i>“Vidhūpanaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>30. Tālavaṇṭadāyikāvimānavatthu</i></a></h2>
<blockquote class="gatha">
<p><a data-ref="sc94, vns401, ms19Vv_446, msdiv565-572"><i>“Tālavaṇṭaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>31. Morahatthadāyikāvimānavatthu</i></a></h2>
<blockquote class="gatha">
<p><a data-ref="sc95, vns402, ms19Vv_447, msdiv573-580"><i>“Morahatthaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>32. Chattadāyikāvimānavatthu</i></a></h2>
<blockquote class="gatha">
<p><a data-var="Chattaṃ → chattañca (mr)" data-ref="sc96, vns403, ms19Vv_448, msdiv581-588"><i>“Chattaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>33. Upāhanadāyikāvimānavatthu</i></a></h2>
<blockquote class="gatha">
<p><a data-ref="sc97, vns404, ms19Vv_449, msdiv589-596"><i>“Upāhanaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>34. Pūvadāyikāvimānavatthu</i></a></h2>
<blockquote class="gatha">
<p><a data-ref="sc98, vns405, ms19Vv_450, msdiv597-604"><i>“Pūvaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>35. Modakadāyikāvimānavatthu</i></a></h2>
<blockquote class="gatha">
<p><a data-ref="sc99, vns406, ms19Vv_451, msdiv605-612"><i>“Modakaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
</blockquote>
<h2><a><i>36. Sakkhalikadāyikāvimānavatthu</i></a></h2>
<blockquote class="gatha">
<p><a data-var="Sakkhalikaṃ → sakkhaliṃ (bj, sya1ed, sya2ed, pts-vp-pli1-2)" data-ref="sc100, vns407, ms19Vv_452, msdiv613"><i>“Sakkhalikaṃ ahamadāsiṃ,</i></a><br>
<a><i>Bhikkhuno piṇḍāya carantassa;</i></a><br>
<a><i>…pe…</i></a></p>
<p><a data-ref="sc101, vns408, ms19Vv_453, msdiv614"><i>Tassā me passa vimānaṃ,</i></a><br>
<a><i>Accharā kāmavaṇṇinīhamasmi;</i></a><br>
<a><i>Accharāsahassassāhaṃ,</i></a><br>
<a><i>Pavarā passa puññānaṃ vipākaṃ.</i></a></p>
<p><a data-ref="sc102, vns409, ms19Vv_454, msdiv615-616"><i>Tena metādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca me sabbadisā pabhāsatī”ti.</i></a></p>
<p><a data-ref="sc103, vns410, ms19Vv_455, msdiv617"><i>“Svāgataṃ vata me ajja,</i></a><br>
<a data-var="suhuṭṭhitaṃ → suvuṭṭhitaṃ (bj)"><i>suppabhātaṃ suhuṭṭhitaṃ;</i></a><br>
<a data-var="addasāmi → addasaṃ (bj, sya1ed, sya2ed, pts-vp-pli1-2); addasāsiṃ (pts-vp-pli-a)"><i>Yaṃ addasāmi devatāyo,</i></a><br>
<a data-var="kāmavaṇṇiniyo → kāmavaṇṇiyo (bj, pts-vp-pli2)"><i>accharā kāmavaṇṇiniyo.</i></a></p>
<p><a data-var="Imāsāhaṃ → imāhaṃ (bj); tāsāhaṃ (sya1ed, sya2ed, mr) | sutvā → sutvāna (sya1ed, sya2ed, mr)" data-ref="sc104, vns411, ms19Vv_456, msdiv618"><i>Imāsāhaṃ dhammaṃ sutvā,</i></a><br>
<a><i>Kāhāmi kusalaṃ bahuṃ;</i></a><br>
<a><i>Dānena samacariyāya,</i></a><br>
<a><i>Saññamena damena ca;</i></a><br>
<a data-var="tattha gamissāmi → tattheva gacchāmi (mr)"><i>Svāhaṃ tattha gamissāmi,</i></a><br>
<a><i>Yattha gantvā na socare”ti.</i></a></p>
</blockquote>
<p class="endsutta"><a data-ref="sc105, ms19Vv_457"><i>Guttilavimānaṃ pañcamaṃ.</i></a></p>
</article>
</section>
</div>
</body>
</html>
