<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="vv79">
<article>
<div class="hgroup">
<p class="division"><a><i>Vimānavatthu</i></a></p>
<p><a><i>Purisavimāna</i></a></p>
<p><a><i>Sunikkhittavagga</i></a></p>
<h1><a><i>5. Ambavimānavatthu</i></a></h1>
</div>
<blockquote class="gatha">
<p><a data-ref="sc1, vns888, pts-vp-pli2ed115, ms19Vv_995, msdiv1146"><i>“Uccamidaṃ maṇithūṇaṃ vimānaṃ,</i></a><br>
<a><i>Samantato dvādasa yojanāni;</i></a><br>
<a><i>Kūṭāgārā sattasatā uḷārā,</i></a><br>
<a><i>Veḷuriyathambhā rucakatthatā subhā.</i></a></p>
<p><a data-ref="sc2, vns889, ms19Vv_996, msdiv1147"><i>Tatthacchasi pivasi khādasi ca,</i></a><br>
<a><i>Dibbā ca vīṇā pavadanti vagguṃ;</i></a><br>
<a><i>Dibbā rasā kāmaguṇettha pañca,</i></a><br>
<a><i>Nāriyo ca naccanti suvaṇṇachannā.</i></a></p>
<p><a data-ref="sc3, vns890, ms19Vv_997, msdiv1148-1149"><i>Kena tetādiso vaṇṇo,</i></a><br>
<a><i>…pe…</i></a><br>
<a><i>Vaṇṇo ca te sabbadisā pabhāsatī”ti.</i></a></p>
<p><a data-ref="sc4, vns891, ms19Vv_998, msdiv1150"><i>So devaputto attamano,</i></a><br>
<a><i>…pe…</i></a><br>
<a><i>yassa kammassidaṃ phalaṃ.</i></a></p>
<p><a data-ref="sc5, vns892, ms19Vv_999, msdiv1151"><i>“Gimhānaṃ pacchime māse,</i></a><br>
<a data-var="patapante → patāpante (sya1ed, sya2ed); patāpente (pts-vp-pli1, mr)"><i>patapante divaṅkare;</i></a><br>
<a><i>Paresaṃ bhatako poso,</i></a><br>
<a><i>ambārāmamasiñcati.</i></a></p>
<p><a data-ref="sc6, vns893, ms19Vv_1000, msdiv1152"><i>Atha tenāgamā bhikkhu,</i></a><br>
<a><i>sāriputtoti vissuto;</i></a><br>
<a><i>Kilantarūpo kāyena,</i></a><br>
<a><i>akilantova cetasā.</i></a></p>
<p><a data-ref="sc7, vns894, pts-vp-pli2ed116, ms19Vv_1001, msdiv1153"><i>Tañca disvāna āyantaṃ,</i></a><br>
<a><i>Avocaṃ ambasiñcako;</i></a><br>
<a data-var="Sādhu taṃ → sādhukaṃ (mr)"><i>Sādhu taṃ bhante nhāpeyyaṃ,</i></a><br>
<a><i>Yaṃ mamassa sukhāvahaṃ.</i></a></p>
<p><a data-ref="sc8, vns895, ms19Vv_1002, msdiv1154"><i>Tassa me anukampāya,</i></a><br>
<a><i>nikkhipi pattacīvaraṃ;</i></a><br>
<a><i>Nisīdi rukkhamūlasmiṃ,</i></a><br>
<a><i>chāyāya ekacīvaro.</i></a></p>
<p><a data-ref="sc9, vns896, ms19Vv_1003, msdiv1155"><i>Tañca acchena vārinā,</i></a><br>
<a><i>pasannamānaso naro;</i></a><br>
<a><i>Nhāpayī rukkhamūlasmiṃ,</i></a><br>
<a><i>chāyāya ekacīvaraṃ.</i></a></p>
<p><a data-ref="sc10, vns897, ms19Vv_1004, msdiv1156"><i>Ambo ca sitto samaṇo ca nhāpito,</i></a><br>
<a><i>Mayā ca puññaṃ pasutaṃ anappakaṃ;</i></a><br>
<a><i>Iti so pītiyā kāyaṃ,</i></a><br>
<a><i>Sabbaṃ pharati attano.</i></a></p>
<p><a data-ref="sc11, vns898, ms19Vv_1005, msdiv1157"><i>Tadeva ettakaṃ kammaṃ,</i></a><br>
<a><i>akāsiṃ tāya jātiyā;</i></a><br>
<a><i>Pahāya mānusaṃ dehaṃ,</i></a><br>
<a><i>upapannomhi nandanaṃ.</i></a></p>
<p><a data-ref="sc12, vns899, ms19Vv_1006, msdiv1158"><i>Nandane ca vane ramme,</i></a><br>
<a><i>nānādijagaṇāyute;</i></a><br>
<a><i>Ramāmi naccagītehi,</i></a><br>
<a><i>accharāhi purakkhato”ti.</i></a></p>
</blockquote>
<p class="endsutta"><a data-ref="sc13, ms19Vv_1007"><i>Ambavimānaṃ pañcamaṃ.</i></a></p>
</article>
</section>
</div>
</body>
</html>
