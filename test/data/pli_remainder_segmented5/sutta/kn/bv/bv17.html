<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="bv17">
<article>
<div class="hgroup">
<p class="division"><a><i>Buddhavaṃsa</i></a></p>
<h1><a data-var="17 Dhammadassībuddhavaṃsa → dhammadassibuddhavaṃso (sya1ed, sya2ed, pts-vp-pli1-2)"><i>17 Dhammadassībuddhavaṃsa</i></a></h1>
</div>
<blockquote class="gatha">
<p><a data-ref="sc1, pts-vp-pli1ed.45, pts-vp-pli2ed1.65, ms21Bu_722, msdiv1"><i>“Tattheva maṇḍakappamhi,</i></a><br>
<a><i>dhammadassī mahāyaso;</i></a><br>
<a><i>Tamandhakāraṃ vidhamitvā,</i></a><br>
<a><i>atirocati sadevake.</i></a></p>
<p><a data-ref="sc2, ms21Bu_723, msdiv2"><i>Tassāpi atulatejassa,</i></a><br>
<a><i>dhammacakkappavattane;</i></a><br>
<a><i>Koṭisatasahassānaṃ,</i></a><br>
<a><i>paṭhamābhisamayo ahu.</i></a></p>
<p><a data-ref="sc3, ms21Bu_724, msdiv3"><i>Yadā buddho dhammadassī,</i></a><br>
<a><i>vinesi sañjayaṃ isiṃ;</i></a><br>
<a><i>Tadā navutikoṭīnaṃ,</i></a><br>
<a><i>dutiyābhisamayo ahu.</i></a></p>
<p><a data-ref="sc4, ms21Bu_725, msdiv4"><i>Yadā sakko upāgañchi,</i></a><br>
<a><i>sapariso vināyakaṃ;</i></a><br>
<a><i>Tadā asītikoṭīnaṃ,</i></a><br>
<a><i>tatiyābhisamayo ahu.</i></a></p>
<p><a data-ref="sc5, ms21Bu_726, msdiv5"><i>Tassāpi devadevassa,</i></a><br>
<a data-var="ahuṃ → ahu (bj); āsuṃ (sya1ed, sya2ed)"><i>sannipātā tayo ahuṃ;</i></a><br>
<a><i>Khīṇāsavānaṃ vimalānaṃ,</i></a><br>
<a><i>santacittāna tādinaṃ.</i></a></p>
<p><a data-ref="sc6, ms21Bu_727, msdiv6"><i>Yadā buddho dhammadassī,</i></a><br>
<a><i>Saraṇe vassaṃ upāgami;</i></a><br>
<a data-var="koṭisatasahassānaṃ → koṭisahassānaṃ (bj, sya1ed, sya2ed, km, pts-vp-pli1-2)"><i>Tadā koṭisatasahassānaṃ,</i></a><br>
<a><i>Paṭhamo āsi samāgamo.</i></a></p>
<p><a data-ref="sc7, ms21Bu_728, msdiv7"><i>Punāparaṃ yadā buddho,</i></a><br>
<a><i>devato eti mānusaṃ;</i></a><br>
<a><i>Tadāpi satakoṭīnaṃ,</i></a><br>
<a><i>dutiyo āsi samāgamo.</i></a></p>
<p><a data-ref="sc8, ms21Bu_729, msdiv8"><i>Punāparaṃ yadā buddho,</i></a><br>
<a><i>pakāsesi dhute guṇe;</i></a><br>
<a><i>Tadā asītikoṭīnaṃ,</i></a><br>
<a><i>tatiyo āsi samāgamo.</i></a></p>
<p><a data-ref="sc9, ms21Bu_730, msdiv9"><i>Ahaṃ tena samayena,</i></a><br>
<a><i>sakko āsiṃ purindado;</i></a><br>
<a><i>Dibbena gandhamālena,</i></a><br>
<a><i>tūriyenābhipūjayiṃ.</i></a></p>
<p><a data-ref="sc10, ms21Bu_731, msdiv10"><i>Sopi maṃ buddho byākāsi,</i></a><br>
<a><i>devamajjhe nisīdiya;</i></a><br>
<a><i>‘Aṭṭhārase kappasate,</i></a><br>
<a><i>ayaṃ buddho bhavissati.</i></a></p>
<p><a data-ref="sc11, ms21Bu_732, msdiv11"><i>Padhānaṃ padahitvāna,</i></a><br>
<a><i>…pe…</i></a><br>
<a><i>hessāma sammukhā imaṃ’.</i></a></p>
<p><a data-ref="sc12, ms21Bu_733, msdiv12"><i>Tassāpi vacanaṃ sutvā,</i></a><br>
<a><i>bhiyyo cittaṃ pasādayiṃ;</i></a><br>
<a><i>Uttariṃ vatamadhiṭṭhāsiṃ,</i></a><br>
<a><i>dasapāramipūriyā.</i></a></p>
<p><a data-ref="sc13, ms21Bu_734, msdiv13"><i>Saraṇaṃ nāma nagaraṃ,</i></a><br>
<a><i>saraṇo nāma khattiyo;</i></a><br>
<a><i>Sunandā nāma janikā,</i></a><br>
<a><i>dhammadassissa satthuno.</i></a></p>
<p><a data-ref="sc14, pts-vp-pli2ed1.66, ms21Bu_735, msdiv14"><i>Aṭṭhavassasahassāni,</i></a><br>
<a><i>Agāraṃ ajjha so vasi;</i></a><br>
<a><i>Arajo virajo sudassano,</i></a><br>
<a><i>Tayo pāsādamuttamā.</i></a></p>
<p><a data-var="Ticattārīsasahassāni → cattālīsasahassāni (sya1ed, km); cattāḷīsahassāni (sya2ed)" data-ref="sc15, ms21Bu_736, msdiv15"><i>Ticattārīsasahassāni,</i></a><br>
<a><i>nāriyo samalaṅkatā;</i></a><br>
<a><i>Vicikoḷi nāma nārī,</i></a><br>
<a><i>atrajo puññavaḍḍhano.</i></a></p>
<p><a data-ref="sc16, pts-vp-pli1ed.46, ms21Bu_737, msdiv16"><i>Nimitte caturo disvā,</i></a><br>
<a><i>pāsādenābhinikkhami;</i></a><br>
<a><i>Sattāhaṃ padhānacāraṃ,</i></a><br>
<a><i>acarī purisuttamo.</i></a></p>
<p><a data-ref="sc17, ms21Bu_738, msdiv17"><i>Brahmunā yācito santo,</i></a><br>
<a><i>dhammadassī narāsabho;</i></a><br>
<a><i>Vatti cakkaṃ mahāvīro,</i></a><br>
<a><i>migadāye naruttamo.</i></a></p>
<p><a data-ref="sc18, ms21Bu_739, msdiv18"><i>Padumo phussadevo ca,</i></a><br>
<a><i>ahesuṃ aggasāvakā;</i></a><br>
<a data-var="Sunetto → sudatto (sya1ed, sya2ed, km)"><i>Sunetto nāmupaṭṭhāko,</i></a><br>
<a><i>dhammadassissa satthuno.</i></a></p>
<p><a data-ref="sc19, ms21Bu_740, msdiv19"><i>Khemā ca saccanāmā ca,</i></a><br>
<a><i>ahesuṃ aggasāvikā;</i></a><br>
<a><i>Bodhi tassa bhagavato,</i></a><br>
<a><i>bimbijāloti vuccati.</i></a></p>
<p><a data-ref="sc20, ms21Bu_741, msdiv20"><i>Subhaddo kaṭissaho ceva,</i></a><br>
<a><i>ahesuṃ aggupaṭṭhakā;</i></a><br>
<a data-var="Sāḷiyā → sāḷisā (sya1ed, sya2ed, km); sāliyā (pts-vp-pli1-2)"><i>Sāḷiyā ca kaḷiyā ca,</i></a><br>
<a><i>ahesuṃ aggupaṭṭhikā.</i></a></p>
<p><a data-ref="sc21, ms21Bu_742, msdiv21"><i>Sopi buddho asamasamo,</i></a><br>
<a><i>asītihatthamuggato;</i></a><br>
<a><i>Atirocati tejena,</i></a><br>
<a><i>dasasahassimhi dhātuyā.</i></a></p>
<p><a data-ref="sc22, ms21Bu_743, msdiv22"><i>Suphullo sālarājāva,</i></a><br>
<a><i>vijjūva gagane yathā;</i></a><br>
<a><i>Majjhanhikeva sūriyo,</i></a><br>
<a><i>evaṃ so upasobhatha.</i></a></p>
<p><a data-ref="sc23, ms21Bu_744, msdiv23"><i>Tassāpi atulatejassa,</i></a><br>
<a><i>samakaṃ āsi jīvitaṃ;</i></a><br>
<a><i>Vassasatasahassāni,</i></a><br>
<a><i>loke aṭṭhāsi cakkhumā.</i></a></p>
<p><a data-ref="sc24, ms21Bu_745, msdiv24"><i>Obhāsaṃ dassayitvāna,</i></a><br>
<a><i>vimalaṃ katvāna sāsanaṃ;</i></a><br>
<a><i>Cavi candova gagane,</i></a><br>
<a><i>nibbuto so sasāvako.</i></a></p>
<p><a data-ref="sc25, ms21Bu_746, msdiv25"><i>Dhammadassī mahāvīro,</i></a><br>
<a><i>Sālārāmamhi nibbuto;</i></a><br>
<a><i>Tatthevassa thūpavaro,</i></a><br>
<a><i>Tīṇiyojanamuggato”ti. (729)</i></a></p>
</blockquote>
<p class="endsutta"><a data-var="Dhammadassissa bhagavato vaṃso → dhammadassibuddhavaṃso (sya1ed, sya2ed)" data-ref="sc26, ms21Bu_747"><i>Dhammadassissa bhagavato vaṃso pannarasamo.</i></a></p>
</article>
</section>
</div>
</body>
</html>
