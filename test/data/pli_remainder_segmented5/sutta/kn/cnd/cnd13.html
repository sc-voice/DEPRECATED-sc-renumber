<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="cnd13">
<article>
<div class="hgroup">
<p class="division"><a><i>Cūḷaniddesa</i></a></p>
<p><a><i>Pārāyanavagganiddesa</i></a></p>
<p><a><i>Pucchāniddesa</i></a></p>
<h1><a><i>9. Todeyyamāṇavapucchāniddesa</i></a></h1>
</div>
<blockquote class="gatha">
<p><a data-ref="sc1, ms25Cn_696, msdiv57"><i>**Yasmiṃ kāmā na vasanti,**</i></a> <span class="speaker"><a><i>(iccāyasmā todeyyo)</i></a></span><br>
<a><i>**Taṇhā yassa na vijjati;**</i></a><br>
<a><i>**Kathaṃkathā ca yo tiṇṇo,**</i></a><br>
<a><i>**Vimokkho tassa kīdiso. (1)**</i></a></p>
</blockquote>
<p><a data-ref="sc2, ms25Cn_697"><i>**Yasmiṃ kāmā na vasantī**ti yasmiṃ kāmā na vasanti na saṃvasanti na āvasanti na parivasantīti—</i></a> <a><i>yasmiṃ kāmā na vasanti.</i></a> <a><i>**Iccāyasmā todeyyo**ti.</i></a> <a><i>**Iccā**ti padasandhi …pe… padānupubbatāpetaṃ—</i></a> <a><i>iccāti.</i></a> <a><i>**Āyasmā**ti piyavacanaṃ …pe….</i></a> <a><i>**Todeyyo**ti tassa brāhmaṇassa nāmaṃ …pe… abhilāpoti—</i></a> <a><i>iccāyasmā todeyyo.</i></a></p>
<p><a data-var="na atthi → na santi (bj); na sati (csp1ed)" data-ref="sc3, ms25Cn_698"><i>**Taṇhā yassa na vijjatī**ti taṇhā yassa natthi na atthi na saṃvijjati nupalabbhati ñāṇagginā daḍḍhāti—</i></a> <a><i>taṇhā yassa na vijjati.</i></a></p>
<p><a data-ref="sc4, ms25Cn_699"><i>**Kathaṃkathā ca yo tiṇṇo**ti kathaṃkathā ca yo tiṇṇo uttiṇṇo nitthiṇṇo atikkanto samatikkanto vītivattoti—</i></a> <a><i>kathaṃkathā ca yo tiṇṇo.</i></a></p>
<p><a data-ref="sc5, ms25Cn_700"><i>**Vimokkho tassa kīdiso**ti vimokkho tassa kīdiso kiṃsaṇṭhito kiṃpakāro kiṃpaṭibhāgo icchitabboti vimokkhaṃ pucchatīti—</i></a> <a><i>vimokkho tassa kīdiso.</i></a> <a><i>Tenāha so brāhmaṇo—</i></a></p>
<blockquote class="gatha">
<p><a data-ref="sc6, ms25Cn_701"><i>“Yasmiṃ kāmā na vasanti,</i></a> <span class="speaker"><a><i>(iccāyasmā todeyyo)</i></a></span><br>
<a><i>Taṇhā yassa na vijjati;</i></a><br>
<a><i>Kathaṃkathā ca yo tiṇṇo,</i></a><br>
<a><i>Vimokkho tassa kīdiso”ti.</i></a></p>
</blockquote>
<hr>
<blockquote class="gatha">
<p><a data-ref="sc7, ms25Cn_702, msdiv58"><i>**Yasmiṃ kāmā na vasanti,**</i></a> <span class="speaker"><a><i>(todeyyāti bhagavā)</i></a></span><br>
<a><i>**Taṇhā yassa na vijjati;**</i></a><br>
<a><i>**Kathaṃkathā ca yo tiṇṇo,**</i></a><br>
<a><i>**Vimokkho tassa nāparo. (2)**</i></a></p>
</blockquote>
<p><a data-ref="sc8, ms25Cn_703"><i>**Yasmiṃ kāmā na vasantī**ti.</i></a> <a><i>**Yasmin**ti yasmiṃ puggale arahante khīṇāsave.</i></a> <a><i>**Kāmā**ti uddānato dve kāmā—</i></a> <a><i>vatthukāmā ca kilesakāmā ca …pe…</i></a> <a><i>ime vuccanti vatthukāmā …pe…</i></a> <a><i>ime vuccanti kilesakāmā.</i></a> <a><i>**Yasmiṃ kāmā na vasantī**ti yasmiṃ kāmā na vasanti na saṃvasanti na āvasanti na parivasantīti—</i></a> <a><i>yasmiṃ kāmā na vasanti.</i></a></p>
<p><a data-ref="sc9, ms25Cn_704"><i>**Todeyyāti bhagavā**ti.</i></a> <a><i>**Todeyyā**ti bhagavā taṃ brāhmaṇaṃ nāmena ālapati.</i></a> <a><i>**Bhagavā**ti gāravādhivacanametaṃ …pe… sacchikā paññatti, yadidaṃ bhagavāti—</i></a> <a><i>todeyyāti bhagavā.</i></a></p>
<p><a data-var="na atthi → na santi (bj); na sati (csp1ed)" data-ref="sc10, ms25Cn_705"><i>**Taṇhā yassa na vijjatī**ti.</i></a> <a><i>**Taṇhā**ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā.</i></a> <a><i>**Yassā**ti arahato khīṇāsavassa.</i></a> <a><i>**Taṇhā yassa na vijjatī**ti taṇhā yassa natthi na atthi na saṃvijjati nupalabbhati, pahīnā samucchinnā vūpasantā paṭippassaddhā abhabbuppattikā ñāṇagginā daḍḍhāti—</i></a> <a><i>taṇhā yassa na vijjati.</i></a></p>
<p><a data-ref="sc11, ms25Cn_706"><i>**Kathaṃkathā ca yo tiṇṇo**ti kathaṃkathā vuccati vicikicchā.</i></a> <a><i>Dukkhe kaṅkhā …pe… chambhitattaṃ cittassa manovilekho.</i></a> <a><i>**Yo**ti yo so arahaṃ khīṇāsavo.</i></a> <a><i>**Kathaṃkathā ca yo tiṇṇo**ti kathaṃkathā ca yo tiṇṇo uttiṇṇo nitthiṇṇo atikkanto samatikkanto vītivattoti—</i></a> <a><i>kathaṃkathā ca yo tiṇṇo.</i></a></p>
<p><a data-ref="sc12, ms25Cn_707"><i>**Vimokkho tassa nāparo**ti natthi tassa aparo vimokkho.</i></a> <a><i>Yena vimokkhena vimucceyya vimutto so.</i></a> <a><i>Kataṃ tassa vimokkhena karaṇīyanti—</i></a> <a><i>vimokkho tassa nāparo.</i></a> <a><i>Tenāha bhagavā—</i></a></p>
<blockquote class="gatha">
<p><a data-ref="sc13, ms25Cn_708"><i>“Yasmiṃ kāmā na vasanti,</i></a> <span class="speaker"><a><i>(todeyyāti bhagavā)</i></a></span><br>
<a><i>Taṇhā yassa na vijjati;</i></a><br>
<a><i>Kathaṃkathā ca yo tiṇṇo,</i></a><br>
<a><i>Vimokkho tassa nāparo”ti.</i></a></p>
</blockquote>
<hr>
<blockquote class="gatha">
<p><a data-ref="sc14, ms25Cn_709, msdiv59"><i>**Nirāsaso so uda āsasāno,**</i></a><br>
<a><i>**Paññāṇavā so uda paññakappī;**</i></a><br>
<a><i>**Muniṃ ahaṃ sakka yathā vijaññaṃ,**</i></a><br>
<a><i>**Taṃ me viyācikkha samantacakkhu. (3)**</i></a></p>
</blockquote>
<p><a data-var="āsīsati → āsiṃsati (bj, sya-all)" data-ref="sc15, ms25Cn_710"><i>**Nirāsaso so uda āsasāno**ti nittaṇho so, udāhu sataṇho rūpe āsīsati, sadde …pe…</i></a> <a><i>gandhe …</i></a> <a><i>rase …</i></a> <a><i>phoṭṭhabbe …</i></a> <a><i>kulaṃ …</i></a> <a><i>gaṇaṃ …</i></a> <a><i>āvāsaṃ …</i></a> <a><i>lābhaṃ …</i></a> <a><i>yasaṃ …</i></a> <a><i>pasaṃsaṃ …</i></a> <a><i>sukhaṃ …</i></a> <a><i>cīvaraṃ …</i></a> <a><i>piṇḍapātaṃ …</i></a> <a><i>senāsanaṃ …</i></a> <a><i>gilānapaccayabhesajjaparikkhāraṃ …</i></a> <a><i>kāmadhātuṃ …</i></a> <a><i>rūpadhātuṃ …</i></a> <a><i>arūpadhātuṃ …</i></a> <a><i>kāmabhavaṃ …</i></a> <a><i>rūpabhavaṃ …</i></a> <a><i>arūpabhavaṃ …</i></a> <a><i>saññābhavaṃ …</i></a> <a><i>asaññābhavaṃ …</i></a> <a><i>nevasaññānāsaññābhavaṃ …</i></a> <a><i>ekavokārabhavaṃ …</i></a> <a><i>catuvokārabhavaṃ …</i></a> <a><i>pañcavokārabhavaṃ …</i></a> <a><i>atītaṃ …</i></a> <a><i>anāgataṃ …</i></a> <a><i>paccuppannaṃ …</i></a> <a><i>diṭṭhasutamutaviññātabbe dhamme āsīsati sādiyati pattheti piheti abhijappatīti—</i></a> <a><i>nirāsaso so uda āsasāno.</i></a></p>
<p><a data-ref="sc16, ms25Cn_711"><i>**Paññāṇavā so uda paññakappī**ti.</i></a> <a><i>**Paññāṇavā so**ti paṇḍito paññavā buddhimā ñāṇī vibhāvī medhāvī.</i></a> <a><i>**Uda paññakappī**ti udāhu aṭṭhasamāpattiñāṇena vā pañcābhiññāñāṇena vā micchāñāṇena vā taṇhākappaṃ vā diṭṭhikappaṃ vā kappeti janeti sañjaneti nibbatteti abhinibbattetīti—</i></a> <a><i>paññāṇavā so uda paññakappī.</i></a></p>
<p><a data-var="Atha vā sakko pahu → atha vā pahu (bj, sya-all, csp1ed)" data-ref="sc17, ms25Cn_712"><i>**Muniṃ ahaṃ sakka yathā vijaññan**ti.</i></a> <a><i>**Sakkā**ti sakko bhagavā.</i></a> <a><i>Sakyakulā pabbajitotipi sakko.</i></a> <a><i>Atha vā aḍḍho mahaddhano dhanavātipi sakko.</i></a> <a><i>Tassimāni dhanāni, seyyathidaṃ—</i></a> <a><i>saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ satipaṭṭhānadhanaṃ sammappadhānadhanaṃ iddhipādadhanaṃ indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ nibbānadhananti.</i></a> <a><i>Tehi anekavidhehi dhanaratanehi aḍḍho mahaddhano dhanavātipi sakko.</i></a> <a><i>Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṃsotipi sakko.</i></a> <a><i>**Muniṃ ahaṃ sakka yathā vijaññan**ti sakka yathāhaṃ muniṃ jāneyyaṃ ājāneyyaṃ vijāneyyaṃ paṭivijāneyyaṃ paṭivijjheyyanti—</i></a> <a><i>muniṃ ahaṃ sakka yathā vijaññaṃ.</i></a></p>
<p><a data-ref="sc18, ms25Cn_713"><i>**Taṃ me viyācikkha samantacakkhū**ti.</i></a> <a><i>**Tan**ti yaṃ pucchāmi yaṃ yācāmi yaṃ ajjhesāmi yaṃ pasādemi.</i></a> <a><i>**Viyācikkhā**ti ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi.</i></a> <a><i>**Samantacakkhū**ti samantacakkhu vuccati sabbaññutañāṇaṃ …pe…</i></a> <a><i>tathāgato tena samantacakkhūti—</i></a> <a><i>taṃ me viyācikkha samantacakkhu.</i></a> <a><i>Tenāha so brāhmaṇo—</i></a></p>
<blockquote class="gatha">
<p><a data-ref="sc19, ms25Cn_714"><i>“Nirāsaso so uda āsasāno,</i></a><br>
<a><i>Paññāṇavā so uda paññakappī;</i></a><br>
<a><i>Muniṃ ahaṃ sakka yathā vijaññaṃ,</i></a><br>
<a><i>Taṃ me viyācikkha samantacakkhū”ti.</i></a></p>
</blockquote>
<hr>
<blockquote class="gatha">
<p><a data-var="ca → so (bj, pts-vp-pli1)" data-ref="sc20, ms25Cn_715, msdiv60"><i>**Nirāsaso so na ca āsasāno,**</i></a><br>
<a><i>**Paññāṇavā so na ca paññakappī;**</i></a><br>
<a><i>**Evampi todeyya muniṃ vijāna,**</i></a><br>
<a><i>**Akiñcanaṃ kāmabhave asattaṃ. (4)**</i></a></p>
</blockquote>
<p><a data-var="nāsīsati → nāsiṃsati (bj, sya-all)" data-ref="sc21, ms25Cn_716"><i>**Nirāsaso so na ca āsasāno**ti nittaṇho so.</i></a> <a><i>Na so sataṇho rūpe nāsīsati.</i></a> <a><i>Sadde …pe…</i></a> <a><i>gandhe …</i></a> <a><i>diṭṭhasutamutaviññātabbe dhamme nāsīsati na icchati na sādiyati na pattheti na piheti nābhijappatīti—</i></a> <a><i>nirāsaso so na ca āsasāno.</i></a></p>
<p><a data-ref="sc22, ms25Cn_717"><i>**Paññāṇavā so na ca paññakappī**ti.</i></a> <a><i>**Paññāṇavā**ti paṇḍito paññavā buddhimā ñāṇī vibhāvī medhāvī.</i></a> <a><i>**Na ca paññakappī**ti aṭṭhasamāpattiñāṇena vā pañcābhiññāñāṇena vā micchāñāṇena vā taṇhākappaṃ vā na kappeti diṭṭhikappaṃ vā na kappeti na janeti na sañjaneti na nibbatteti nābhinibbattetīti—</i></a> <a><i>paññāṇavā so na ca paññakappī.</i></a></p>
<p><a data-ref="sc23, ms25Cn_718"><i>**Evampi todeyya muniṃ vijānā**ti.</i></a> <a><i>**Munī**ti monaṃ vuccati ñāṇaṃ …pe… saṅgajālamaticca so muni.</i></a> <a><i>**Evampi todeyya muniṃ vijānā**ti todeyya, evaṃ muniṃ jāna paṭijāna paṭivijāna paṭivijjhāti—</i></a> <a><i>evampi todeyya muniṃ vijāna.</i></a></p>
<p><a data-var="Yassetāni → yassete (sya-all)" data-ref="sc24, ms25Cn_719"><i>**Akiñcanaṃ kāmabhave asattan**ti.</i></a> <a data-var="kiñcanāni → kiñcanā (sya-all)"><i>**Akiñcanan**ti rāgakiñcanaṃ dosakiñcanaṃ mohakiñcanaṃ mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ.</i></a> <a><i>Yassetāni kiñcanāni pahīnāni samucchinnāni vūpasantāni paṭippassaddhāni abhabbuppattikāni ñāṇagginā daḍḍhāni, so vuccati akiñcano.</i></a> <a><i>**Kāmā**ti uddānato dve kāmā—</i></a> <a><i>vatthukāmā ca kilesakāmā ca …pe…</i></a> <a><i>ime vuccanti vatthukāmā …pe…</i></a> <a><i>ime vuccanti kilesakāmā.</i></a> <a><i>**Bhavā**ti dve bhavā—</i></a> <a><i>kammabhavo ca paṭisandhiko ca punabbhavo …pe…</i></a> <a><i>ayaṃ paṭisandhiko punabbhavo.</i></a></p>
<p><a data-ref="sc25, ms25Cn_720"><i>**Akiñcanaṃ kāmabhave asattan**ti akiñcanaṃ puggalaṃ kāme ca bhave ca asattaṃ alaggaṃ alaggitaṃ apalibuddhaṃ nikkhantaṃ nissaṭaṃ vippamuttaṃ visaññuttaṃ vimariyādikatena cetasā viharantanti—</i></a> <a><i>akiñcanaṃ kāmabhave asattaṃ.</i></a> <a><i>Tenāha bhagavā—</i></a></p>
<blockquote class="gatha">
<p><a data-ref="sc26, ms25Cn_721"><i>“Nirāsaso so na ca āsasāno,</i></a><br>
<a><i>Paññāṇavā so na ca paññakappī;</i></a><br>
<a><i>Evampi todeyya muniṃ vijāna,</i></a><br>
<a><i>Akiñcanaṃ kāmabhave asattan”ti.</i></a></p>
</blockquote>
<p><a data-ref="sc27, ms25Cn_722"><i>Saha gāthāpariyosānā …pe…</i></a> <a><i>satthā me bhante bhagavā, sāvakohamasmīti.</i></a></p>
<p class="endsutta"><a data-ref="ms25Cn_723"><i>Todeyyamāṇavapucchāniddeso navamo.</i></a></p>
</article>
</section>
</div>
</body>
</html>
