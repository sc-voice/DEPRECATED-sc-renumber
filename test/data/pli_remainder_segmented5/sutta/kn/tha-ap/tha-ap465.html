<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap465">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sālakusumiyavagga</i></a></p>
<h1><a><i>3. Citakanibbāpakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.408, ms20Ap1_5984, msdiv11"><i>“Dayhamāne sarīramhi,</i></a><br>
<a><i>vessabhussa mahesino;</i></a><br>
<a><i>Gandhodakaṃ gahetvāna,</i></a><br>
<a><i>citaṃ nibbāpayiṃ ahaṃ.</i></a></p>
<p><a data-ref="sc2, ms20Ap1_5985, msdiv12"><i>Ekatiṃse ito kappe,</i></a><br>
<a><i>citaṃ nibbāpayiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>gandhodakassidaṃ phalaṃ.</i></a></p>
<p><a data-ref="sc3, ms20Ap1_5986, msdiv13"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc4, ms20Ap1_5987, msdiv14"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc5, ms20Ap1_5988, msdiv15"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_5989"><i>Itthaṃ sudaṃ āyasmā citakanibbāpako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_5990"><i>Citakanibbāpakattherassāpadānaṃ tatiyaṃ.</i></a></p>
</article>
</section>
</div>
</body>
</html>
