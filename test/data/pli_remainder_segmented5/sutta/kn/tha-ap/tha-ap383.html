<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap383">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Avaṭaphalavagga</i></a></p>
<h1><a data-var="1 Avaṭaphaladāyakattheraapadāna → avaṇṭaphaladāyakattherāpadānaṃ (bj, pts-vp-pli1); ambaṭaphaladāyakattherāpadānaṃ (sya1ed, sya2ed)"><i>1 Avaṭaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4177, msdiv1"><i>“Sataraṃsi nāma bhagavā,</i></a><br>
<a><i>sayambhū aparājito;</i></a><br>
<a><i>Vivekakāmo sambuddho,</i></a><br>
<a><i>gocarāyābhinikkhami.</i></a></p>
<p><a data-ref="sc2, ms20Ap1_4178, msdiv2"><i>Phalahattho ahaṃ disvā,</i></a><br>
<a><i>upagacchiṃ narāsabhaṃ;</i></a><br>
<a><i>Pasannacitto sumano,</i></a><br>
<a data-var="avaṭaṃ → avaṇṭaṃ (bj); ambaṭaṃ (sya1ed, sya2ed); avaṇṭam (pts-vp-pli1)"><i>avaṭaṃ adadiṃ phalaṃ.</i></a></p>
<p><a data-ref="sc3, ms20Ap1_4179, msdiv3"><i>Catunnavutito kappe,</i></a><br>
<a><i>yaṃ phalamadadiṃ ahaṃ;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_4180, msdiv4"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_4181, msdiv5"><i>Svāgataṃ vata me āsi,</i></a><br>
<a><i>mama buddhassa santike;</i></a><br>
<a><i>Tisso vijjā anuppattā,</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, pts-vp-pli1.295, ms20Ap1_4182, msdiv6"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="avaṭaphaladāyako → avaṇṭaphaladāyako (bj, pts-vp-pli1); ambaṭaphaladāyako (sya1ed, sya2ed)" data-ref="sc7, ms20Ap1_4183"><i>Itthaṃ sudaṃ āyasmā avaṭaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_4184"><i>Avaṭaphaladāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
