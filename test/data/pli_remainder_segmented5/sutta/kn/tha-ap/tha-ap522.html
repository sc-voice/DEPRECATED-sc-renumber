<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap522">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Phaladāyakavagga</i></a></p>
<h1><a data-var="10 Padumadhārikattheraapadāna → padumadhārakattherāpadānaṃ (bj); padumadhāriyattherāpadānaṃ (sya1ed, sya2ed, pts-vp-pli1)"><i>10 Padumadhārikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6786, msdiv78"><i>“Himavantassāvidūre,</i></a><br>
<a><i>romaso nāma pabbato;</i></a><br>
<a><i>Buddhopi sambhavo nāma,</i></a><br>
<a><i>abbhokāse vasī tadā.</i></a></p>
<p><a data-ref="sc2, ms20Ap1_6787, msdiv79"><i>Bhavanā nikkhamitvāna,</i></a><br>
<a><i>padumaṃ dhārayiṃ ahaṃ;</i></a><br>
<a><i>Ekāhaṃ dhārayitvāna,</i></a><br>
<a><i>bhavanaṃ punarāgamiṃ.</i></a></p>
<p><a data-ref="sc3, pts-vp-pli2.454, ms20Ap1_6788, msdiv80"><i>Ekatiṃse ito kappe,</i></a><br>
<a><i>yaṃ buddhamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_6789, msdiv81"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_6790, msdiv82"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_6791, msdiv83"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (5449)</i></a></p>
</blockquote>
<p><a data-var="padumadhāriko → padumadhārako (bj); padumadhāriyo (sya1ed, sya2ed, pts-vp-pli1)" data-ref="sc7, ms20Ap1_6792"><i>Itthaṃ sudaṃ āyasmā padumadhāriko thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_6793"><i>Padumadhārikattherassāpadānaṃ dasamaṃ.</i></a></p>
<p class="endsection"><a data-ref="sc9, ms20Ap1_6794"><i>Phaladāyakavaggo dvepaññāsamo.</i></a></p>
<p class="uddana-intro"><a data-ref="sc10, ms20Ap1_6795"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_6796"><i>Kurañciyaṃ kapitthañca,</i></a><br>
<a><i>kosambamatha ketakaṃ;</i></a><br>
<a><i>Nāgapupphajjunañceva,</i></a><br>
<a><i>kuṭajī ghosasaññako.</i></a></p>
<p><a data-ref="sc12, ms20Ap1_6797"><i>Thero ca sabbaphalado,</i></a><br>
<a><i>tathā padumadhāriko;</i></a><br>
<a><i>Asīti cettha gāthāyo,</i></a><br>
<a><i>tisso gāthā taduttari.</i></a></p>
</blockquote>
</article>
</section>
</div>
</body>
</html>
