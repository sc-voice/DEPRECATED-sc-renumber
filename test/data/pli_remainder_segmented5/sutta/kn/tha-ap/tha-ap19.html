<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap19">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sīhāsaniyavagga</i></a></p>
<h1><a data-var="7 Upasenavaṅgantaputtattheraapadāna → upasenattherāpadānaṃ (bj)"><i>7 Upasenavaṅgantaputtattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.62, ms20Ap1_793, msdiv86"><i>“Padumuttaraṃ bhagavantaṃ,</i></a><br>
<a><i>lokajeṭṭhaṃ narāsabhaṃ;</i></a><br>
<a><i>Pabbhāramhi nisīdantaṃ,</i></a><br>
<a><i>upagacchiṃ naruttamaṃ.</i></a></p>
<p><a data-var="Kaṇikārapupphaṃ → kaṇikāraṃ pupphitaṃ (bj, sya1ed, sya2ed, pts-vp-pli1)" data-ref="sc2, ms20Ap1_794, msdiv87"><i>Kaṇikārapupphaṃ disvā,</i></a><br>
<a><i>vaṇṭe chetvānahaṃ tadā;</i></a><br>
<a><i>Alaṅkaritvā chattamhi,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_795, msdiv88"><i>Piṇḍapātañca pādāsiṃ,</i></a><br>
<a><i>paramannaṃ subhojanaṃ;</i></a><br>
<a><i>Buddhena navame tattha,</i></a><br>
<a><i>samaṇe aṭṭha bhojayiṃ.</i></a></p>
<p><a data-ref="sc4, ms20Ap1_796, msdiv89"><i>Anumodi mahāvīro,</i></a><br>
<a><i>sayambhū aggapuggalo;</i></a><br>
<a><i>Iminā chattadānena,</i></a><br>
<a><i>paramannapavecchanā.</i></a></p>
<p><a data-ref="sc5, ms20Ap1_797, msdiv90"><i>Tena cittappasādena,</i></a><br>
<a><i>sampattimanubhossasi;</i></a><br>
<a><i>Chattiṃsakkhattuṃ devindo,</i></a><br>
<a><i>devarajjaṃ karissati.</i></a></p>
<p><a data-ref="sc6, ms20Ap1_798, msdiv91"><i>Ekavīsatikkhattuñca,</i></a><br>
<a><i>cakkavattī bhavissati;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc7, ms20Ap1_799, msdiv92"><i>Satasahassito kappe,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a data-var="satthā loke bhavissati → eso buddho bhavissati (sya1ed, sya2ed); esa buddho bhavissati. (pts-vp-pli1, mr)"><i>satthā loke bhavissati.</i></a></p>
<p><a data-ref="sc8, ms20Ap1_800, msdiv93"><i>Sāsane dibbamānamhi,</i></a><br>
<a><i>manussattaṃ gamissati;</i></a><br>
<a><i>Tassa dhammesu dāyādo,</i></a><br>
<a><i>oraso dhammanimmito.</i></a></p>
<p><a data-ref="sc9, ms20Ap1_801, msdiv94"><i>Upasenoti nāmena,</i></a><br>
<a><i>hessati satthu sāvako;</i></a><br>
<a data-var="idaṃ pādadvayaṃ sī, sya1ed, sya2ed, pts-vp-pli1ed potthakesu natthi, theragāthāaṭṭhakathāyameva"><i>Samantapāsādikattā,</i></a><br>
<a><i>aggaṭṭhāne ṭhapessati.</i></a></p>
<p><a data-ref="sc10, ms20Ap1_802, msdiv95"><i>Carimaṃ vattate mayhaṃ,</i></a><br>
<a><i>bhavā sabbe samūhatā;</i></a><br>
<a><i>Dhāremi antimaṃ dehaṃ,</i></a><br>
<a data-var="savāhiniṃ → savāhanaṃ (bj, sya1ed, sya2ed, pts-vp-pli1, csp1ed)"><i>jetvā māraṃ savāhiniṃ.</i></a></p>
<p><a data-ref="sc11, ms20Ap1_803, msdiv96"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc12, ms20Ap1_804"><i>Itthaṃ sudaṃ āyasmā upaseno vaṅgantaputto thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_805"><i>Upasenavaṅgantaputtattherassāpadānaṃ sattamaṃ.</i></a><br>
<a><i>Tatiyabhāṇavāraṃ.</i></a></p>
</article>
</section>
</div>
</body>
</html>
