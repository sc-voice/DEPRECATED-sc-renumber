<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap442">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekavihārivagga</i></a></p>
<h1><a data-var="10 Ambaphaliyattheraapadāna → jambuphaliyattherāpadānaṃ (bj, pts-vp-pli1); jambūphaliyatthuāpadānaṃ (sya1ed, sya2ed)"><i>10 Ambaphaliyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5762, msdiv81"><i>“Padumuttarabuddhassa,</i></a><br>
<a><i>lokajeṭṭhassa tādino;</i></a><br>
<a><i>Piṇḍāya vicarantassa,</i></a><br>
<a><i>dhārato uttamaṃ yasaṃ.</i></a></p>
<p><a data-ref="sc2, ms20Ap1_5763, msdiv82"><i>Aggaphalaṃ gahetvāna,</i></a><br>
<a><i>vippasannena cetasā;</i></a><br>
<a><i>Dakkhiṇeyyassa vīrassa,</i></a><br>
<a><i>adāsiṃ satthuno ahaṃ.</i></a></p>
<p><a data-var="dvipadinda → dipadinda (bj, sya1ed, sya2ed, pts-vp-pli1)" data-ref="sc3, ms20Ap1_5764, msdiv83"><i>Tena kammena dvipadinda,</i></a><br>
<a><i>lokajeṭṭha narāsabha;</i></a><br>
<a><i>Pattomhi acalaṃ ṭhānaṃ,</i></a><br>
<a><i>hitvā jayaparājayaṃ.</i></a></p>
<p><a data-ref="sc4, pts-vp-pli2.396, ms20Ap1_5765, msdiv84"><i>Satasahassito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>aggadānassidaṃ phalaṃ.</i></a></p>
<p><a data-ref="sc5, ms20Ap1_5766, msdiv85"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_5767, msdiv86"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_5768, msdiv87"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (4624)</i></a></p>
</blockquote>
<p><a data-var="ambaphaliyo → jambuphaliyo (bj, pts-vp-pli1); jambūphaliyo (sya1ed, sya2ed)" data-ref="sc8, ms20Ap1_5769"><i>Itthaṃ sudaṃ āyasmā ambaphaliyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_5770"><i>Ambaphaliyattherassāpadānaṃ dasamaṃ.</i></a></p>
<p class="endsection"><a data-ref="sc10, ms20Ap1_5771"><i>Ekavihārivaggo catucattālīsamo.</i></a></p>
<p class="uddana-intro"><a data-ref="sc11, ms20Ap1_5772"><i>Tassuddānaṃ</i></a></p>
<blockquote class="uddanagatha">
<p><a data-ref="sc12, ms20Ap1_5773"><i>Thero ekavihārī ca,</i></a><br>
<a><i>saṅkhiyo pāṭihīrako;</i></a><br>
<a><i>Thaviko ucchukhaṇḍī ca,</i></a><br>
<a><i>kaḷambaambāṭakado.</i></a></p>
<p><a data-ref="sc13, ms20Ap1_5774"><i>Harītakambapiṇḍī ca,</i></a><br>
<a><i>ambado dasamo yati;</i></a><br>
<a><i>Chaḷasīti ca gāthāyo,</i></a><br>
<a><i>gaṇitāyo vibhāvibhi.</i></a></p>
</blockquote>
</article>
</section>
</div>
</body>
</html>
