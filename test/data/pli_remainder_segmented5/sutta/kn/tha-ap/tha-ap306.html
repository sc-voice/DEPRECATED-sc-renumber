<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap306">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a><i>4. Dhammasaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3450, msdiv13"><i>“Vipassino bhagavato,</i></a><br>
<a><i>Mahābodhimaho ahu;</i></a><br>
<a data-var="Rukkhaṭṭhasseva sambuddho → rukkhaṭṭheyeva sambuddhe (bj); rukkhaṭṭho iva sambuddho (aṭṭha.)"><i>Rukkhaṭṭhasseva sambuddho,</i></a><br>
<a data-var="Lokajeṭṭho narāsabho → lokajeṭṭhe narāsabhe (bj)"><i>Lokajeṭṭho narāsabho.</i></a></p>
<p><a data-ref="sc2, ms20Ap1_3451, msdiv14"><i>Bhagavā tamhi samaye,</i></a><br>
<a><i>bhikkhusaṃghapurakkhato;</i></a><br>
<a><i>Catusaccaṃ pakāseti,</i></a><br>
<a><i>vācāsabhimudīrayaṃ.</i></a></p>
<p><a data-ref="sc3, ms20Ap1_3452, msdiv15"><i>Saṃkhittena ca desento,</i></a><br>
<a data-var="desayaṃ → desayi (sya1ed, sya2ed); bhāsati (mr)"><i>vitthārena ca desayaṃ;</i></a><br>
<a><i>Vivaṭṭacchado sambuddho,</i></a><br>
<a><i>nibbāpesi mahājanaṃ.</i></a></p>
<p><a data-ref="sc4, ms20Ap1_3453, msdiv16"><i>Tassāhaṃ dhammaṃ sutvāna,</i></a><br>
<a><i>lokajeṭṭhassa tādino;</i></a><br>
<a><i>Vanditvā satthuno pāde,</i></a><br>
<a><i>pakkāmiṃ uttarāmukho.</i></a></p>
<p><a data-ref="sc5, ms20Ap1_3454, msdiv17"><i>Ekanavutito kappe,</i></a><br>
<a><i>yaṃ dhammamasuṇiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dhammasavassidaṃ phalaṃ.</i></a></p>
<p><a data-ref="sc6, ms20Ap1_3455, msdiv18"><i>Tettiṃsamhi ito kappe,</i></a><br>
<a><i>eko āsiṃ mahīpati;</i></a><br>
<a><i>Sutavā nāma nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_3456, msdiv19"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_3457"><i>Itthaṃ sudaṃ āyasmā dhammasaññako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_3458"><i>Dhammasaññakattherassāpadānaṃ catutthaṃ.</i></a></p>
</article>
</section>
</div>
</body>
</html>
