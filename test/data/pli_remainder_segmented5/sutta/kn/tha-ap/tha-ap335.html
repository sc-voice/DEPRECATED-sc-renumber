<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap335">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Gandhodakavagga</i></a></p>
<h1><a><i>3. Punnāgapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3732, msdiv14"><i>“Kānanaṃ vanamogayha,</i></a><br>
<a><i>vasāmi luddako ahaṃ;</i></a><br>
<a><i>Punnāgaṃ pupphitaṃ disvā,</i></a><br>
<a><i>buddhaseṭṭhaṃ anussariṃ.</i></a></p>
<p><a data-ref="sc2, ms20Ap1_3733, msdiv15"><i>Taṃ pupphaṃ ocinitvāna,</i></a><br>
<a><i>sugandhaṃ gandhitaṃ subhaṃ;</i></a><br>
<a><i>Thūpaṃ katvāna puline,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_3734, msdiv16"><i>Dvenavute ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_3735, msdiv17"><i>Ekamhi navute kappe,</i></a><br>
<a><i>eko āsiṃ tamonudo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_3736, msdiv18"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3737"><i>Itthaṃ sudaṃ āyasmā punnāgapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3738"><i>Punnāgapupphiyattherassāpadānaṃ tatiyaṃ.</i></a></p>
</article>
</section>
</div>
</body>
</html>
