<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap11">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Buddhavagga</i></a></p>
<h1><a><i>11. Khadiravaniyarevatattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_652, msdiv628"><i>“Gaṅgā bhāgīrathī nāma,</i></a><br>
<a><i>himavantā pabhāvitā;</i></a><br>
<a><i>Kutitthe nāviko āsiṃ,</i></a><br>
<a data-var="ca tariṃ → orimaṃ ca tare (sya1ed, sya2ed)"><i>orime ca tariṃ ahaṃ.</i></a></p>
<p><a data-ref="sc2, ms20Ap1_653, msdiv629"><i>Padumuttaro nāyako,</i></a><br>
<a><i>sambuddho dvipaduttamo;</i></a><br>
<a><i>Vasī satasahassehi,</i></a><br>
<a data-var="gaṅgātīramupāgato → gaṅgāsotaṃ tarissati\pts-vp-pli1"><i>gaṅgātīramupāgato.</i></a></p>
<p><a data-ref="sc3, ms20Ap1_654, msdiv630"><i>Bahū nāvā samānetvā,</i></a><br>
<a data-var="vaḍḍhakīhi → cammakehi (mr)"><i>vaḍḍhakīhi susaṅkhataṃ;</i></a><br>
<a data-var="Nāvāya → nāvānaṃ (mr)"><i>Nāvāya chadanaṃ katvā,</i></a><br>
<a><i>paṭimāniṃ narāsabhaṃ.</i></a></p>
<p><a data-ref="sc4, ms20Ap1_655, msdiv631"><i>Āgantvāna ca sambuddho,</i></a><br>
<a><i>ārūhi tañca nāvakaṃ;</i></a><br>
<a><i>Vārimajjhe ṭhito satthā,</i></a><br>
<a><i>imā gāthā abhāsatha.</i></a></p>
<p><a data-ref="sc5, ms20Ap1_656, msdiv632"><i>‘Yo so tāresi sambuddhaṃ,</i></a><br>
<a><i>saṃghañcāpi anāsavaṃ;</i></a><br>
<a><i>Tena cittappasādena,</i></a><br>
<a><i>devaloke ramissati.</i></a></p>
<p><a data-ref="sc6, ms20Ap1_657, msdiv633"><i>Nibbattissati te byamhaṃ,</i></a><br>
<a><i>sukataṃ nāvasaṇṭhitaṃ;</i></a><br>
<a><i>Ākāse pupphachadanaṃ,</i></a><br>
<a><i>dhārayissati sabbadā.</i></a></p>
<p><a data-ref="sc7, ms20Ap1_658, msdiv634"><i>Aṭṭhapaññāsakappamhi,</i></a><br>
<a data-var="tārako → tāraṇo (sya1ed, sya2ed, pts-vp-pli1)"><i>tārako nāma khattiyo;</i></a><br>
<a><i>Cāturanto vijitāvī,</i></a><br>
<a><i>cakkavattī bhavissati.</i></a></p>
<p><a data-ref="sc8, pts-vp-pli1.52, ms20Ap1_659, msdiv635"><i>Sattapaññāsakappamhi,</i></a><br>
<a data-var="cammako → campako (bj, pts-vp-pli1); cambako (sya1ed, sya2ed)"><i>cammako nāma khattiyo;</i></a><br>
<a><i>Uggacchantova sūriyo,</i></a><br>
<a><i>jotissati mahabbalo.</i></a></p>
<p><a data-ref="sc9, ms20Ap1_660, msdiv636"><i>Kappasatasahassamhi,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc10, ms20Ap1_661, msdiv637"><i>Tidasā so cavitvāna,</i></a><br>
<a><i>manussattaṃ gamissati;</i></a><br>
<a><i>Revato nāma nāmena,</i></a><br>
<a><i>brahmabandhu bhavissati.</i></a></p>
<p><a data-ref="sc11, ms20Ap1_662, msdiv638"><i>Agārā nikkhamitvāna,</i></a><br>
<a><i>sukkamūlena codito;</i></a><br>
<a><i>Gotamassa bhagavato,</i></a><br>
<a><i>sāsane pabbajissati.</i></a></p>
<p><a data-ref="sc12, ms20Ap1_663, msdiv639"><i>So pacchā pabbajitvāna,</i></a><br>
<a><i>yuttayogo vipassako;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo’.</i></a></p>
<p><a data-var="Vīriyaṃ → viriyaṃ (bj, sya1ed, sya2ed); viriyam (pts-vp-pli1)" data-ref="sc13, ms20Ap1_664, msdiv640"><i>Vīriyaṃ me dhuradhorayhaṃ,</i></a><br>
<a><i>Yogakkhemādhivāhanaṃ;</i></a><br>
<a><i>Dhāremi antimaṃ dehaṃ,</i></a><br>
<a><i>Sammāsambuddhasāsane.</i></a></p>
<p><a data-ref="sc14, ms20Ap1_665, msdiv641"><i>Satasahasse kataṃ kammaṃ,</i></a><br>
<a><i>phalaṃ dassesi me idha;</i></a><br>
<a><i>Sumutto saravegova,</i></a><br>
<a><i>kilese jhāpayī mama.</i></a></p>
<p><a data-ref="sc15, ms20Ap1_666, msdiv642"><i>Tato maṃ vananirataṃ,</i></a><br>
<a><i>disvā lokantagū muni;</i></a><br>
<a><i>Vanavāsibhikkhūnaggaṃ,</i></a><br>
<a><i>paññapesi mahāmati.</i></a></p>
<p><a data-ref="sc16, ms20Ap1_667, msdiv643"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc17, ms20Ap1_668"><i>Itthaṃ sudaṃ āyasmā khadiravaniyo revato thero imā gāthāyo abhāsitthāti.</i></a></p>
<p class="endsutta"><a data-ref="sc18, ms20Ap1_669"><i>Khadiravaniyarevatattherassāpadānaṃ navamaṃ.</i></a></p>
</article>
</section>
</div>
</body>
</html>
