<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap272">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumukkhipavagga</i></a></p>
<h1><a><i>10. Taraṇiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.234, ms20Ap1_3214, msdiv39"><i>“Suvaṇṇavaṇṇo sambuddho,</i></a><br>
<a><i>vipassī dakkhiṇāraho;</i></a><br>
<a><i>Nadītīre ṭhito satthā,</i></a><br>
<a><i>bhikkhusaṃghapurakkhato.</i></a></p>
<p><a data-ref="sc2, ms20Ap1_3215, msdiv40"><i>Nāvā na vijjate tattha,</i></a><br>
<a><i>santāraṇī mahaṇṇave;</i></a><br>
<a><i>Nadiyā abhinikkhamma,</i></a><br>
<a><i>tāresiṃ lokanāyakaṃ.</i></a></p>
<p><a data-ref="sc3, ms20Ap1_3216, msdiv41"><i>Ekanavutito kappe,</i></a><br>
<a><i>yaṃ tāresiṃ naruttamaṃ;</i></a><br>
<a><i>Duggatiṃ nābhijānāmi,</i></a><br>
<a><i>taraṇāya idaṃ phalaṃ.</i></a></p>
<p><a data-ref="sc4, ms20Ap1_3217, msdiv42"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2577)</i></a></p>
</blockquote>
<p><a data-ref="sc5, ms20Ap1_3218"><i>Itthaṃ sudaṃ āyasmā taraṇiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3219"><i>Taraṇiyattherassāpadānaṃ dasamaṃ.</i></a></p>
<p class="endsection"><a data-var="Padumukkhipavaggo → ākāsukkhipiyavaggo (bj); padumukkhepavaggo (sya1ed, sya2ed, pts-vp-pli1)" data-ref="sc7, ms20Ap1_3220"><i>Padumukkhipavaggo sattavīsatimo.</i></a></p>
<p class="uddana-intro"><a data-ref="sc8, ms20Ap1_3221"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms20Ap1_3222"><i>Ukkhipī telacandī ca,</i></a><br>
<a><i>dīpado ca biḷālido;</i></a><br>
<a><i>Maccho javo saḷalado,</i></a><br>
<a><i>rakkhaso taraṇo dasa;</i></a><br>
<a><i>Gāthāyo cettha saṅkhātā,</i></a><br>
<a><i>tālīsaṃ cekameva cāti.</i></a></p>
</blockquote>
</article>
</section>
</div>
</body>
</html>
