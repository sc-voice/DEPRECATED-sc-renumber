<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap105">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhikkhadāyivagga</i></a></p>
<h1><a><i>3. Uppalahatthiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1868, msdiv13"><i>“Tivarāyaṃ nivāsīhaṃ,</i></a><br>
<a><i>ahosiṃ māliko tadā;</i></a><br>
<a><i>Addasaṃ virajaṃ buddhaṃ,</i></a><br>
<a data-var="lokapūjitaṃ → lokanāyakaṃ (bj)"><i>siddhatthaṃ lokapūjitaṃ.</i></a></p>
<p><a data-ref="sc2, ms20Ap1_1869, msdiv14"><i>Pasannacitto sumano,</i></a><br>
<a><i>pupphahatthamadāsahaṃ;</i></a><br>
<a><i>Yattha yatthupapajjāmi,</i></a><br>
<a><i>tassa kammassa vāhasā.</i></a></p>
<p><a data-ref="sc3, ms20Ap1_1870, msdiv15"><i>Anubhomi phalaṃ iṭṭhaṃ,</i></a><br>
<a><i>pubbe sukatamattano;</i></a><br>
<a><i>Parikkhitto sumallehi,</i></a><br>
<a><i>pupphadānassidaṃ phalaṃ.</i></a></p>
<p><a data-ref="sc4, ms20Ap1_1871, msdiv16"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="pupphapūjāyidaṃ → buddhapūjāyidaṃ (bj, sya1ed, sya2ed, pts-vp-pli1)"><i>pupphapūjāyidaṃ phalaṃ.</i></a></p>
<p><a data-ref="sc5, ms20Ap1_1872, msdiv17"><i>Catunnavutupādāya,</i></a><br>
<a><i>ṭhapetvā vattamānakaṃ;</i></a><br>
<a><i>Pañcarājasatā tattha,</i></a><br>
<a data-var="najjasamasanāmakā → najjupamasanāmakā (bj, sya1ed, sya2ed, pts-vp-pli1)"><i>najjasamasanāmakā.</i></a></p>
<p><a data-ref="sc6, ms20Ap1_1873, msdiv18"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1874"><i>Itthaṃ sudaṃ āyasmā uppalahatthiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1875"><i>Uppalahatthiyattherassāpadānaṃ tatiyaṃ.</i></a></p>
</article>
</section>
</div>
</body>
</html>
