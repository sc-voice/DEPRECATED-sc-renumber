<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap333">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Gandhodakavagga</i></a></p>
<h1><a><i>1. Gandhadhūpiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3715, msdiv1"><i>“Siddhatthassa bhagavato,</i></a><br>
<a><i>gandhadhūpaṃ adāsahaṃ;</i></a><br>
<a><i>Sumanehi paṭicchannaṃ,</i></a><br>
<a><i>buddhānucchavikañca taṃ.</i></a></p>
<p><a data-ref="sc2, ms20Ap1_3716, msdiv2"><i>Kañcanagghiyasaṅkāsaṃ,</i></a><br>
<a><i>buddhaṃ lokagganāyakaṃ;</i></a><br>
<a><i>Indīvaraṃva jalitaṃ,</i></a><br>
<a><i>ādittaṃva hutāsanaṃ.</i></a></p>
<p><a data-ref="sc3, ms20Ap1_3717, msdiv3"><i>Byagghusabhaṃva pavaraṃ,</i></a><br>
<a><i>abhijātaṃva kesariṃ;</i></a><br>
<a><i>Nisinnaṃ samaṇānaggaṃ,</i></a><br>
<a><i>bhikkhusaṃghapurakkhataṃ.</i></a></p>
<p><a data-ref="sc4, ms20Ap1_3718, msdiv4"><i>Disvā cittaṃ pasādetvā,</i></a><br>
<a><i>paggahetvāna añjaliṃ;</i></a><br>
<a><i>Vanditvā satthuno pāde,</i></a><br>
<a><i>pakkāmiṃ uttarāmukho.</i></a></p>
<p><a data-ref="sc5, ms20Ap1_3719, msdiv5"><i>Catunnavutito kappe,</i></a><br>
<a><i>yaṃ gandhamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>gandhapūjāyidaṃ phalaṃ.</i></a></p>
<p><a data-ref="sc6, ms20Ap1_3720, msdiv6"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3721"><i>Itthaṃ sudaṃ āyasmā gandhadhūpiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3722"><i>Gandhadhūpiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
