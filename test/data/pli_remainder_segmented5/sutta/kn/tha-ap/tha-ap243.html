<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap243">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tuvaradāyakavagga</i></a></p>
<h1><a data-var="1 Tuvaradāyakattheraapadāna → tuvaraṭṭhidāyakattherāpadānaṃ (sya1ed, sya2ed)"><i>1 Tuvaradāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3034, msdiv1"><i>“Migaluddo pure āsiṃ,</i></a><br>
<a><i>araññe kānane ahaṃ;</i></a><br>
<a data-var="Bharitvā tuvaramādāya → taṃ disvā rudhiramādāya (sya1ed, sya2ed); haritvā tuvaramādāya (pts-vp-pli1); bharitvā turavamādāya (mr); bhajjitaṃ tuvaramādāya (?)"><i>Bharitvā tuvaramādāya,</i></a><br>
<a><i>saṃghassa adadiṃ ahaṃ.</i></a></p>
<p><a data-ref="sc2, ms20Ap1_3035, msdiv2"><i>Ekanavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a data-var="tuvarassa idaṃ → tuvaraṭṭhissidaṃ (sya1ed, sya2ed)"><i>tuvarassa idaṃ phalaṃ.</i></a></p>
<p><a data-ref="sc3, ms20Ap1_3036, msdiv3"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="tuvaradāyako → tuvaraṭṭhidāyako (sya1ed, sya2ed)" data-ref="sc4, ms20Ap1_3037"><i>Itthaṃ sudaṃ āyasmā tuvaradāyako thero imā gāthāyo abhāsitthāti.</i></a></p>
<p class="endsutta"><a data-ref="sc5, ms20Ap1_3038"><i>Tuvaradāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
