<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap200">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a data-var="8 Muṭṭhipūjakattheraapadāna → girinelamuṭṭhipūjakattherāpadānaṃ (sya1ed, sya2ed)"><i>8 Muṭṭhipūjakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2721, msdiv42"><i>“Sumedho nāma bhagavā,</i></a><br>
<a><i>lokajeṭṭho narāsabho;</i></a><br>
<a><i>Pacchime anukampāya,</i></a><br>
<a><i>padhānaṃ padahī jino.</i></a></p>
<p><a data-ref="sc2, ms20Ap1_2722, msdiv43"><i>Tassa caṅkamamānassa,</i></a><br>
<a><i>dvipadindassa tādino;</i></a><br>
<a><i>Girinelassa pupphānaṃ,</i></a><br>
<a><i>muṭṭhiṃ buddhassa ropayiṃ.</i></a></p>
<p><a data-ref="sc3, ms20Ap1_2723, msdiv44"><i>Tena cittappasādena,</i></a><br>
<a><i>sukkamūlena codito;</i></a><br>
<a><i>Tiṃsakappasahassāni,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc4, ms20Ap1_2724, msdiv45"><i>Tevīsatikappasate,</i></a><br>
<a><i>sunelo nāma khattiyo;</i></a><br>
<a><i>Sattaratanasampanno,</i></a><br>
<a><i>eko āsiṃ mahabbalo.</i></a></p>
<p><a data-ref="sc5, ms20Ap1_2725, msdiv46"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sudaṃ āyasmā muṭṭhipūjako → girinelamuṭṭhipūjako (sya1ed, sya2ed)" data-ref="sc6, ms20Ap1_2726"><i>Itthaṃ sudaṃ āyasmā muṭṭhipūjako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2727"><i>Muṭṭhipūjakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
