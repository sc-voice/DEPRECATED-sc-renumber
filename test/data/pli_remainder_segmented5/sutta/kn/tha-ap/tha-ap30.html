<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap30">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Subhūtivagga</i></a></p>
<h1><a data-var="8 Uttiyattheraapadāna → uttariyattherāpadānaṃ (bj)"><i>8 Uttiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1042, msdiv169"><i>“Candabhāgānadītīre,</i></a><br>
<a><i>susumāro ahaṃ tadā;</i></a><br>
<a data-var="Sagocarappasutohaṃ → sabhojanapasutāhaṃ (sya1ed, sya2ed, pts-vp-pli1, mr)"><i>Sagocarappasutohaṃ,</i></a><br>
<a><i>nadītitthaṃ agacchahaṃ.</i></a></p>
<p><a data-ref="sc2, ms20Ap1_1043, msdiv170"><i>Siddhattho tamhi samaye,</i></a><br>
<a><i>sayambhū aggapuggalo;</i></a><br>
<a><i>Nadiṃ taritukāmo so,</i></a><br>
<a><i>nadītitthaṃ upāgami.</i></a></p>
<p><a data-var="Upāgate ca → opāgate ca (sya1ed, sya2ed); upāgatamhi (mr)" data-ref="sc3, ms20Ap1_1044, msdiv171"><i>Upāgate ca sambuddhe,</i></a><br>
<a><i>ahampi tatthupāgamiṃ;</i></a><br>
<a><i>Upagantvāna sambuddhaṃ,</i></a><br>
<a><i>imaṃ vācaṃ udīrayiṃ.</i></a></p>
<p><a data-ref="sc4, ms20Ap1_1045, msdiv172"><i>‘Abhirūha mahāvīra,</i></a><br>
<a><i>tāressāmi ahaṃ tuvaṃ;</i></a><br>
<a><i>Pettikaṃ visayaṃ mayhaṃ,</i></a><br>
<a><i>anukampa mahāmuni’.</i></a></p>
<p><a data-ref="sc5, ms20Ap1_1046, msdiv173"><i>Mama uggajjanaṃ sutvā,</i></a><br>
<a><i>abhirūhi mahāmuni;</i></a><br>
<a><i>Haṭṭho haṭṭhena cittena,</i></a><br>
<a><i>tāresiṃ lokanāyakaṃ.</i></a></p>
<p><a data-ref="sc6, ms20Ap1_1047, msdiv174"><i>Nadiyā pārime tīre,</i></a><br>
<a><i>siddhattho lokanāyako;</i></a><br>
<a><i>Assāsesi mamaṃ tattha,</i></a><br>
<a><i>amataṃ pāpuṇissasi.</i></a></p>
<p><a data-ref="sc7, ms20Ap1_1048, msdiv175"><i>Tamhā kāyā cavitvāna,</i></a><br>
<a><i>devalokaṃ āgacchahaṃ;</i></a><br>
<a><i>Dibbasukhaṃ anubhaviṃ,</i></a><br>
<a><i>accharāhi purakkhato.</i></a></p>
<p><a data-ref="sc8, ms20Ap1_1049, msdiv176"><i>Sattakkhattuñca devindo,</i></a><br>
<a><i>devarajjamakāsahaṃ;</i></a><br>
<a><i>Tīṇikkhattuṃ cakkavattī,</i></a><br>
<a><i>mahiyā issaro ahuṃ.</i></a></p>
<p><a data-ref="sc9, pts-vp-pli1.80, ms20Ap1_1050, msdiv177"><i>Vivekamanuyuttohaṃ,</i></a><br>
<a><i>nipako ca susaṃvuto;</i></a><br>
<a><i>Dhāremi antimaṃ dehaṃ,</i></a><br>
<a><i>sammāsambuddhasāsane.</i></a></p>
<p><a data-ref="sc10, ms20Ap1_1051, msdiv178"><i>Catunnavutito kappe,</i></a><br>
<a><i>tāresiṃ yaṃ narāsabhaṃ;</i></a><br>
<a><i>Duggatiṃ nābhijānāmi,</i></a><br>
<a><i>taraṇāya idaṃ phalaṃ.</i></a></p>
<p><a data-ref="sc11, ms20Ap1_1052, msdiv179"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="uttiyo → uttariyo (bj)" data-ref="sc12, ms20Ap1_1053"><i>Itthaṃ sudaṃ āyasmā uttiyo thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_1054"><i>Uttiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
