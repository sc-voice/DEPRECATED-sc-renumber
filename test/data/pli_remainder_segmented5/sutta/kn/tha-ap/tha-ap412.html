<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap412">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Metteyyavagga</i></a></p>
<h1><a><i>10. Udenattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.362, ms20Ap1_5194, msdiv330"><i>“Himavantassāvidūre,</i></a><br>
<a><i>padumo nāma pabbato;</i></a><br>
<a><i>Assamo sukato mayhaṃ,</i></a><br>
<a><i>paṇṇasālā sumāpitā.</i></a></p>
<p><a data-ref="sc2, ms20Ap1_5195, msdiv331"><i>Nadiyo sandare tattha,</i></a><br>
<a><i>supatitthā manoramā;</i></a><br>
<a><i>Acchodakā sītajalā,</i></a><br>
<a><i>sandare nadiyo sadā.</i></a></p>
<p><a data-ref="sc3, ms20Ap1_5196, msdiv332"><i>Pāṭhīnā pāvusā macchā,</i></a><br>
<a><i>balajā muñjarohitā;</i></a><br>
<a><i>Sobhentā nadiyo ete,</i></a><br>
<a><i>vasanti nadiyā sadā.</i></a></p>
<p><a data-ref="sc4, ms20Ap1_5197, msdiv333"><i>Ambajambūhi sañchannā,</i></a><br>
<a><i>kareritilakā tathā;</i></a><br>
<a><i>Uddālakā pāṭaliyo,</i></a><br>
<a><i>sobhenti mama assamaṃ.</i></a></p>
<p><a data-ref="sc5, ms20Ap1_5198, msdiv334"><i>Aṅkolakā bimbijālā,</i></a><br>
<a><i>māyākārī ca pupphitā;</i></a><br>
<a><i>Gandhena upavāyantā,</i></a><br>
<a><i>sobhenti mama assamaṃ.</i></a></p>
<p><a data-ref="sc6, ms20Ap1_5199, msdiv335"><i>Atimuttā sattalikā,</i></a><br>
<a><i>nāgā sālā ca pupphitā;</i></a><br>
<a><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-ref="sc7, ms20Ap1_5200, msdiv336"><i>Kosambā saḷalā nīpā,</i></a><br>
<a data-var="aṭṭhaṅgāpi ca pupphitā → aṭṭhaṅgā ca supupphitā (bj); hatthapātā ca pupphitā (sya1ed, sya2ed); kaṭṭhaṅgā ca supupphitā (pts-vp-pli1)"><i>aṭṭhaṅgāpi ca pupphitā;</i></a><br>
<a><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-ref="sc8, ms20Ap1_5201, msdiv337"><i>Harītakā āmalakā,</i></a><br>
<a><i>ambajambuvibhītakā;</i></a><br>
<a><i>Kolā bhallātakā billā,</i></a><br>
<a><i>phalāni bahu assame.</i></a></p>
<p><a data-ref="sc9, ms20Ap1_5202, msdiv338"><i>Kalambā kandalī tattha,</i></a><br>
<a><i>pupphanti mama assame;</i></a><br>
<a data-var="Dibbagandhaṃ → dibbagandhā (bj); dibbā gandhā (sya1ed, sya2ed, pts-vp-pli1)"><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-var="Asokapiṇḍivārī ca → asokapiṇḍī ca varī (bj, sya1ed, sya2ed); asokapiṇḍī ca vārī (pts-vp-pli1)" data-ref="sc10, ms20Ap1_5203, msdiv339"><i>Asokapiṇḍivārī ca,</i></a><br>
<a><i>nimbarukkhā ca pupphitā;</i></a><br>
<a><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-ref="sc11, ms20Ap1_5204, msdiv340"><i>Punnāgā giripunnāgā,</i></a><br>
<a><i>timirā tattha pupphitā;</i></a><br>
<a><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-ref="sc12, ms20Ap1_5205, msdiv341"><i>Nigguṇḍī sirinigguṇḍī,</i></a><br>
<a><i>camparukkhettha pupphitā;</i></a><br>
<a><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-ref="sc13, ms20Ap1_5206, msdiv342"><i>Avidūre pokkharaṇī,</i></a><br>
<a><i>cakkavākūpakūjitā;</i></a><br>
<a><i>Mandālakehi sañchannā,</i></a><br>
<a><i>padumuppalakehi ca.</i></a></p>
<p><a data-ref="sc14, pts-vp-pli2.363, ms20Ap1_5207, msdiv343"><i>Acchodakā sītajalā,</i></a><br>
<a><i>supatitthā manoramā;</i></a><br>
<a><i>Acchā phalikasamānā,</i></a><br>
<a><i>sobhenti mama assamaṃ.</i></a></p>
<p><a data-ref="sc15, ms20Ap1_5208, msdiv344"><i>Padumā pupphare tattha,</i></a><br>
<a><i>puṇḍarīkā ca uppalā;</i></a><br>
<a><i>Mandālakehi sañchannā,</i></a><br>
<a><i>sobhenti mama assamaṃ.</i></a></p>
<p><a data-ref="sc16, ms20Ap1_5209, msdiv345"><i>Pāṭhīnā pāvusā macchā,</i></a><br>
<a><i>balajā muñjarohitā;</i></a><br>
<a><i>Vicarantāva te tattha,</i></a><br>
<a><i>sobhenti mama assamaṃ.</i></a></p>
<p><a data-ref="sc17, ms20Ap1_5210, msdiv346"><i>Kumbhīlā susumārā ca,</i></a><br>
<a><i>kacchapā ca gahā bahū;</i></a><br>
<a><i>Ogahā ajagarā ca,</i></a><br>
<a><i>sobhenti mama assamaṃ.</i></a></p>
<p><a data-ref="sc18, ms20Ap1_5211, msdiv347"><i>Pārevatā ravihaṃsā,</i></a><br>
<a><i>cakkavākā nadīcarā;</i></a><br>
<a><i>Dindibhā sāḷikā cettha,</i></a><br>
<a><i>sobhenti mama assamaṃ.</i></a></p>
<p><a data-ref="sc19, ms20Ap1_5212, msdiv348"><i>Nayitā ambagandhī ca,</i></a><br>
<a><i>ketakā tattha pupphitā;</i></a><br>
<a><i>Dibbagandhaṃ sampavantā,</i></a><br>
<a><i>sobhenti mama assamaṃ.</i></a></p>
<p><a data-ref="sc20, ms20Ap1_5213, msdiv349"><i>Sīhā byagghā ca dīpī ca,</i></a><br>
<a><i>acchakokataracchakā;</i></a><br>
<a><i>Anusañcarantā pavane,</i></a><br>
<a><i>sobhenti mama assamaṃ.</i></a></p>
<p><a data-ref="sc21, ms20Ap1_5214, msdiv350"><i>Jaṭābhārena bharitā,</i></a><br>
<a><i>ajinuttaravāsanā;</i></a><br>
<a><i>Anusañcarantā pavane,</i></a><br>
<a><i>sobhenti mama assamaṃ.</i></a></p>
<p><a data-ref="sc22, ms20Ap1_5215, msdiv351"><i>Ajinānidharā ete,</i></a><br>
<a><i>nipakā santavuttino;</i></a><br>
<a><i>Appāhārāva te sabbe,</i></a><br>
<a><i>sobhenti mama assamaṃ.</i></a></p>
<p><a data-ref="sc23, ms20Ap1_5216, msdiv352"><i>Khāribhāraṃ gahetvāna,</i></a><br>
<a><i>ajjhogayha vanaṃ tadā;</i></a><br>
<a><i>Mūlaphalāni bhuñjantā,</i></a><br>
<a><i>vasanti assame tadā.</i></a></p>
<p><a data-ref="sc24, ms20Ap1_5217, msdiv353"><i>Na te dāruṃ āharanti,</i></a><br>
<a><i>udakaṃ pādadhovanaṃ;</i></a><br>
<a><i>Sabbesaṃ ānubhāvena,</i></a><br>
<a><i>sayamevāharīyati.</i></a></p>
<p><a data-ref="sc25, ms20Ap1_5218, msdiv354"><i>Cullāsītisahassāni,</i></a><br>
<a><i>isayettha samāgatā;</i></a><br>
<a><i>Sabbeva jhāyino ete,</i></a><br>
<a><i>uttamatthagavesakā.</i></a></p>
<p><a data-ref="sc26, ms20Ap1_5219, msdiv355"><i>Tapassino brahmacārī,</i></a><br>
<a><i>codentā appanāva te;</i></a><br>
<a><i>Ambarāvacarā sabbe,</i></a><br>
<a><i>vasanti assame tadā.</i></a></p>
<p><a data-ref="sc27, ms20Ap1_5220, msdiv356"><i>Pañcāhaṃ sannipatanti,</i></a><br>
<a><i>ekaggā santavuttino;</i></a><br>
<a><i>Aññoññaṃ abhivādetvā,</i></a><br>
<a><i>pakkamanti disāmukhā.</i></a></p>
<p><a data-ref="sc28, ms20Ap1_5221, msdiv357"><i>Padumuttaro nāma jino,</i></a><br>
<a><i>sabbadhammāna pāragū;</i></a><br>
<a><i>Tamandhakāraṃ vidhamaṃ,</i></a><br>
<a><i>uppajji tāvade jino.</i></a></p>
<p><a data-ref="sc29, pts-vp-pli2.364, ms20Ap1_5222, msdiv358"><i>Mama assamasāmantā,</i></a><br>
<a><i>yakkho āsi mahiddhiko;</i></a><br>
<a><i>So me saṃsittha sambuddhaṃ,</i></a><br>
<a><i>jalajuttamanāyakaṃ.</i></a></p>
<p><a data-ref="sc30, ms20Ap1_5223, msdiv359"><i>‘Esa buddho samuppanno,</i></a><br>
<a><i>Padumuttaro mahāmuni;</i></a><br>
<a><i>Khippaṃ gantvāna sambuddhaṃ,</i></a><br>
<a><i>Payirūpāsa mārisa’.</i></a></p>
<p><a data-ref="sc31, ms20Ap1_5224, msdiv360"><i>Yakkhassa vacanaṃ sutvā,</i></a><br>
<a><i>vippasannena cetasā;</i></a><br>
<a><i>Assamaṃ saṃsāmetvāna,</i></a><br>
<a><i>nikkhamiṃ vipinā tadā.</i></a></p>
<p><a data-ref="sc32, ms20Ap1_5225, msdiv361"><i>Ceḷeva ḍayhamānamhi,</i></a><br>
<a><i>nikkhamitvāna assamā;</i></a><br>
<a data-var="nivāsetvā → nivasitvā (bj); nivāsitvā (sya1ed, sya2ed); nivāsena (?)"><i>Ekarattiṃ nivāsetvā,</i></a><br>
<a><i>upagacchiṃ vināyakaṃ.</i></a></p>
<p><a data-ref="sc33, ms20Ap1_5226, msdiv362"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Catusaccaṃ pakāsento,</i></a><br>
<a><i>desesi amataṃ padaṃ.</i></a></p>
<p><a data-ref="sc34, ms20Ap1_5227, msdiv363"><i>Suphullaṃ padumaṃ gayha,</i></a><br>
<a><i>upagantvā mahesino;</i></a><br>
<a><i>Pasannacitto sumano,</i></a><br>
<a><i>buddhassa abhiropayiṃ.</i></a></p>
<p><a data-ref="sc35, ms20Ap1_5228, msdiv364"><i>Pūjayitvāna sambuddhaṃ,</i></a><br>
<a><i>jalajuttamanāyakaṃ;</i></a><br>
<a><i>Ekaṃsaṃ ajinaṃ katvā,</i></a><br>
<a><i>santhaviṃ lokanāyakaṃ.</i></a></p>
<p><a data-ref="sc36, ms20Ap1_5229, msdiv365"><i>‘Yena ñāṇena sambuddho,</i></a><br>
<a><i>vasatīha anāsavo;</i></a><br>
<a><i>Taṃ ñāṇaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc37, ms20Ap1_5230, msdiv366"><i>Saṃsārasotaṃ chinditvā,</i></a><br>
<a><i>tāresi sabbapāṇinaṃ;</i></a><br>
<a><i>Tava dhammaṃ suṇitvāna,</i></a><br>
<a><i>taṇhāsotaṃ taranti te.</i></a></p>
<p><a data-ref="sc38, ms20Ap1_5231, msdiv367"><i>Tuvaṃ satthā ca ketu ca,</i></a><br>
<a><i>dhajo yūpo ca pāṇinaṃ;</i></a><br>
<a><i>Parāyaṇo patiṭṭhā ca,</i></a><br>
<a data-var="dvipaduttama → dipaduttama (bj, pts-vp-pli1); dipaduttamo (sya1ed, sya2ed)"><i>dīpo ca dvipaduttama.</i></a></p>
<p><a data-ref="sc39, ms20Ap1_5232, msdiv368"><i>Yāvatā gaṇino loke,</i></a><br>
<a><i>satthavāhā pavuccare;</i></a><br>
<a><i>Tuvaṃ aggosi sabbaññu,</i></a><br>
<a><i>tava antogadhāva te.</i></a></p>
<p><a data-ref="sc40, ms20Ap1_5233, msdiv369"><i>Tava ñāṇena sabbaññu,</i></a><br>
<a><i>tāresi janataṃ bahuṃ;</i></a><br>
<a><i>Tava dassanamāgamma,</i></a><br>
<a><i>dukkhassantaṃ karissare.</i></a></p>
<p><a data-ref="sc41, ms20Ap1_5234, msdiv370"><i>Ye kecime gandhajātā,</i></a><br>
<a><i>loke vāyanti cakkhuma;</i></a><br>
<a><i>Tava gandhasamo natthi,</i></a><br>
<a><i>puññakkhette mahāmune.</i></a></p>
<p><a data-ref="sc42, ms20Ap1_5235, msdiv371"><i>Tiracchānayoniṃ nirayaṃ,</i></a><br>
<a data-var="parimocesi → parimocehi (sya1ed, sya2ed, mr)"><i>parimocesi cakkhuma;</i></a><br>
<a><i>Asaṅkhataṃ padaṃ santaṃ,</i></a><br>
<a data-var="desesi → desehi (mr)"><i>desesi tvaṃ mahāmune’.</i></a></p>
<p><a data-ref="sc43, ms20Ap1_5236, msdiv372"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Bhikkhusaṃghe nisīditvā,</i></a><br>
<a><i>imā gāthā abhāsatha.</i></a></p>
<p><a data-ref="sc44, pts-vp-pli2.365, ms20Ap1_5237, msdiv373"><i>‘Yo me ñāṇaṃ apūjesi,</i></a><br>
<a><i>pasanno sehi pāṇibhi;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc45, ms20Ap1_5238, msdiv374"><i>Tiṃsakappasahassāni,</i></a><br>
<a><i>devaloke ramissati;</i></a><br>
<a><i>Sahassakkhattuṃ rājā ca,</i></a><br>
<a><i>cakkavattī bhavissati’.</i></a></p>
<p><a data-ref="sc46, ms20Ap1_5239, msdiv375"><i>Suladdhalābhaṃ laddhomhi,</i></a><br>
<a><i>tosayitvāna subbataṃ;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc47, ms20Ap1_5240, msdiv376"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc48, ms20Ap1_5241, msdiv377"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc49, ms20Ap1_5242, msdiv378"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (4264)</i></a></p>
</blockquote>
<p><a data-ref="sc50, ms20Ap1_5243"><i>Itthaṃ sudaṃ āyasmā udeno thero imā gāthāyo abhāsitthāti.</i></a></p>
<p class="endsutta"><a data-ref="sc51, ms20Ap1_5244"><i>Udenattherassāpadānaṃ dasamaṃ.</i></a></p>
<p class="endsection"><a data-ref="sc52, ms20Ap1_5245"><i>Metteyyavaggo ekacattālīsamo.</i></a></p>
<p class="uddana-intro"><a data-ref="sc53, ms20Ap1_5246"><i>Tassuddānaṃ</i></a></p>
<blockquote class="uddanagatha">
<p><a data-ref="sc54, ms20Ap1_5247"><i>Metteyyo puṇṇako thero,</i></a><br>
<a><i>mettagū dhotakopi ca;</i></a><br>
<a><i>Upasivo ca nando ca,</i></a><br>
<a><i>hemako sattamo tahiṃ.</i></a></p>
<p><a data-ref="sc55, ms20Ap1_5248"><i>Todeyyo jatukaṇṇī ca,</i></a><br>
<a><i>udeno ca mahāyaso;</i></a><br>
<a><i>Tīṇi gāthāsatānettha,</i></a><br>
<a><i>asīti tīṇi cuttariṃ.</i></a></p>
</blockquote>
</article>
</section>
</div>
</body>
</html>
