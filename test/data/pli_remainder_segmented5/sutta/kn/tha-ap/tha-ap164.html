<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap164">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a><i>2. Kaṇaverapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.182, ms20Ap1_2441, msdiv7"><i>“Siddhattho nāma bhagavā,</i></a><br>
<a><i>lokajeṭṭho narāsabho;</i></a><br>
<a><i>Purakkhato sāvakehi,</i></a><br>
<a><i>nagaraṃ paṭipajjatha.</i></a></p>
<p><a data-ref="sc2, ms20Ap1_2442, msdiv8"><i>Rañño antepure āsiṃ,</i></a><br>
<a><i>gopako abhisammato;</i></a><br>
<a><i>Pāsāde upaviṭṭhohaṃ,</i></a><br>
<a><i>addasaṃ lokanāyakaṃ.</i></a></p>
<p><a data-var="Kaṇaveraṃ → karavīraṃ (sakkatānulomaṃ); kaṇavīraṃ (pākata)" data-ref="sc3, ms20Ap1_2443, msdiv9"><i>Kaṇaveraṃ gahetvāna,</i></a><br>
<a><i>bhikkhusaṃghe samokiriṃ;</i></a><br>
<a><i>Buddhassa visuṃ katvāna,</i></a><br>
<a><i>tato bhiyyo samokiriṃ.</i></a></p>
<p><a data-ref="sc4, ms20Ap1_2444, msdiv10"><i>Catunnavutito kappe,</i></a><br>
<a data-var="pupphamabhipūjayiṃ → pupphamabhiropayiṃ (sya1ed, sya2ed)"><i>Yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>Buddhapūjāyidaṃ phalaṃ.</i></a></p>
<p><a data-ref="sc5, ms20Ap1_2445, msdiv11"><i>Sattāsītimhito kappe,</i></a><br>
<a><i>caturāsuṃ mahiddhikā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2446, msdiv12"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2447"><i>Itthaṃ sudaṃ āyasmā kaṇaverapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2448"><i>Kaṇaverapupphiyattherassāpadānaṃ dutiyaṃ.</i></a></p>
</article>
</section>
</div>
</body>
</html>
