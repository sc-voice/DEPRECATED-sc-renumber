<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap511">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikāravagga</i></a></p>
<h1><a data-var="9 Tālaphaladāyakattheraapadāna → tālaphaliyattherāpadānaṃ (sya1ed, sya2ed, pts-vp-pli1)"><i>9 Tālaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6668, msdiv85"><i>“Sataraṃsī nāma bhagavā,</i></a><br>
<a><i>sayambhū aparājito;</i></a><br>
<a><i>Vivekā vuṭṭhahitvāna,</i></a><br>
<a><i>gocarāyābhinikkhami.</i></a></p>
<p><a data-ref="sc2, ms20Ap1_6669, msdiv86"><i>Phalahattho ahaṃ disvā,</i></a><br>
<a><i>upagacchiṃ narāsabhaṃ;</i></a><br>
<a><i>Pasannacitto sumano,</i></a><br>
<a><i>tālaphalaṃ adāsahaṃ.</i></a></p>
<p><a data-ref="sc3, ms20Ap1_6670, msdiv87"><i>Catunnavutito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_6671, msdiv88"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_6672, msdiv89"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_6673, msdiv90"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="tālaphaladāyako → tālaphaliyo (sya1ed, sya2ed, pts-vp-pli1)" data-ref="sc7, ms20Ap1_6674"><i>Itthaṃ sudaṃ āyasmā tālaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_6675"><i>Tālaphaladāyakattherassāpadānaṃ navamaṃ.</i></a></p>
</article>
</section>
</div>
</body>
</html>
