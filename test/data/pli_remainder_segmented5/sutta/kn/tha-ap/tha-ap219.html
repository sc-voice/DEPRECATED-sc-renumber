<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap219">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Hatthivagga</i></a></p>
<h1><a><i>7. Tālavaṇṭadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2864, msdiv31"><i>“Tālavaṇṭaṃ mayā dinnaṃ,</i></a><br>
<a><i>tissassādiccabandhuno;</i></a><br>
<a><i>Gimhanibbāpanatthāya,</i></a><br>
<a><i>pariḷāhopasantiyā.</i></a></p>
<p><a data-ref="sc2, ms20Ap1_2865, msdiv32"><i>Sannibbāpemi rāgaggiṃ,</i></a><br>
<a><i>dosaggiñca taduttariṃ;</i></a><br>
<a><i>Nibbāpemi ca mohaggiṃ,</i></a><br>
<a><i>tālavaṇṭassidaṃ phalaṃ.</i></a></p>
<p><a data-ref="sc3, ms20Ap1_2866, msdiv33"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Dhāremi antimaṃ dehaṃ,</i></a><br>
<a><i>sammāsambuddhasāsane.</i></a></p>
<p><a data-ref="sc4, ms20Ap1_2867, msdiv34"><i>Dvenavute ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>tālavaṇṭassidaṃ phalaṃ.</i></a></p>
<p><a data-ref="sc5, ms20Ap1_2868, msdiv35"><i>Tesaṭṭhimhi ito kappe,</i></a><br>
<a><i>mahānāmasanāmako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2869, msdiv36"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2870"><i>Itthaṃ sudaṃ āyasmā tālavaṇṭadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2871"><i>Tālavaṇṭadāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
