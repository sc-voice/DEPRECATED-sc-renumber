<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap109">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhikkhadāyivagga</i></a></p>
<h1><a><i>7. Naḷamāliyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1899, msdiv36"><i>“Padumuttarabuddhassa,</i></a><br>
<a><i>lokajeṭṭhassa tādino;</i></a><br>
<a><i>Tiṇatthare nisinnassa,</i></a><br>
<a><i>upasantassa tādino.</i></a></p>
<p><a data-ref="sc2, ms20Ap1_1900, msdiv37"><i>Naḷamālaṃ gahetvāna,</i></a><br>
<a data-var="bandhitvā → bījitvā (mr)"><i>bandhitvā bījaniṃ ahaṃ;</i></a><br>
<a><i>Buddhassa upanāmesiṃ,</i></a><br>
<a><i>dvipadindassa tādino.</i></a></p>
<p><a data-ref="sc3, ms20Ap1_1901, msdiv38"><i>Paṭiggahetvā sabbaññū,</i></a><br>
<a><i>bījaniṃ lokanāyako;</i></a><br>
<a><i>Mama saṅkappamaññāya,</i></a><br>
<a><i>imaṃ gāthaṃ abhāsatha.</i></a></p>
<p><a data-ref="sc4, ms20Ap1_1902, msdiv39"><i>‘Yathā me kāyo nibbāti,</i></a><br>
<a><i>pariḷāho na vijjati;</i></a><br>
<a><i>Tatheva tividhaggīhi,</i></a><br>
<a><i>cittaṃ tava vimuccatu’.</i></a></p>
<p><a data-ref="sc5, ms20Ap1_1903, msdiv40"><i>Sabbe devā samāgacchuṃ,</i></a><br>
<a><i>ye keci vananissitā;</i></a><br>
<a><i>Sossāma buddhavacanaṃ,</i></a><br>
<a><i>hāsayantañca dāyakaṃ.</i></a></p>
<p><a data-ref="sc6, ms20Ap1_1904, msdiv41"><i>Nisinno bhagavā tattha,</i></a><br>
<a><i>devasaṅghapurakkhato;</i></a><br>
<a><i>Dāyakaṃ sampahaṃsento,</i></a><br>
<a><i>imā gāthā abhāsatha.</i></a></p>
<p><a data-ref="sc7, ms20Ap1_1905, msdiv42"><i>‘Iminā bījanidānena,</i></a><br>
<a><i>cittassa paṇidhīhi ca;</i></a><br>
<a><i>Subbato nāma nāmena,</i></a><br>
<a><i>cakkavattī bhavissati.</i></a></p>
<p><a data-ref="sc8, pts-vp-pli1.144, ms20Ap1_1906, msdiv43"><i>Tena kammāvasesena,</i></a><br>
<a><i>sukkamūlena codito;</i></a><br>
<a><i>Māluto nāma nāmena,</i></a><br>
<a><i>cakkavattī bhavissati’.</i></a></p>
<p><a data-ref="sc9, ms20Ap1_1907, msdiv44"><i>Iminā bījanidānena,</i></a><br>
<a><i>sammānavipulena ca;</i></a><br>
<a><i>Kappasatasahassampi,</i></a><br>
<a><i>duggatiṃ nupapajjati.</i></a></p>
<p><a data-ref="sc10, ms20Ap1_1908, msdiv45"><i>Tiṃsakappasahassamhi,</i></a><br>
<a><i>subbatā aṭṭhatiṃsa te;</i></a><br>
<a><i>Ekūnatiṃsasahasse,</i></a><br>
<a><i>aṭṭha mālutanāmakā.</i></a></p>
<p><a data-ref="sc11, ms20Ap1_1909, msdiv46"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc12, ms20Ap1_1910"><i>Itthaṃ sudaṃ āyasmā naḷamāliyo thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_1911"><i>Naḷamāliyattherassāpadānaṃ sattamaṃ.</i></a><br>
<a><i>Sattamabhāṇavāraṃ.</i></a></p>
</article>
</section>
</div>
</body>
</html>
