<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap58">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>6. Saparivārāsanattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1428, msdiv43"><i>“Padumuttarabuddhassa,</i></a><br>
<a><i>piṇḍapātaṃ adāsahaṃ;</i></a><br>
<a data-var="kiliṭṭhakaṃ ṭhānaṃ → taṃ bhojanaṭṭhānaṃ (bj, pts-vp-pli1); kiliṭṭhakaṭṭhānaṃ (sya1ed, sya2ed)"><i>Gantvā kiliṭṭhakaṃ ṭhānaṃ,</i></a><br>
<a data-var="parikkhitaṃ → parikkhipiṃ (bj); parikkhittaṃ (pts-vp-pli1)"><i>mallikāhi parikkhitaṃ.</i></a></p>
<p><a data-ref="sc2, ms20Ap1_1429, msdiv44"><i>Tamhāsanamhi āsīno,</i></a><br>
<a><i>buddho lokagganāyako;</i></a><br>
<a><i>Akittayi piṇḍapātaṃ,</i></a><br>
<a><i>ujubhūto samāhito.</i></a></p>
<p><a data-ref="sc3, ms20Ap1_1430, msdiv45"><i>Yathāpi bhaddake khette,</i></a><br>
<a><i>bījaṃ appampi ropitaṃ;</i></a><br>
<a><i>Sammā dhāraṃ pavecchante,</i></a><br>
<a><i>phalaṃ toseti kassakaṃ.</i></a></p>
<p><a data-ref="sc4, ms20Ap1_1431, msdiv46"><i>Tathevāyaṃ piṇḍapāto,</i></a><br>
<a><i>sukhette ropito tayā;</i></a><br>
<a><i>Bhave nibbattamānamhi,</i></a><br>
<a data-var="phalaṃ te → phalato (bj); phalato (pts-vp-pli1) | tosayissati → tappayissati (mr)"><i>phalaṃ te tosayissati.</i></a></p>
<p><a data-ref="sc5, ms20Ap1_1432, msdiv47"><i>Idaṃ vatvāna sambuddho,</i></a><br>
<a><i>jalajuttamanāmako;</i></a><br>
<a><i>Piṇḍapātaṃ gahetvāna,</i></a><br>
<a><i>pakkāmi uttarāmukho.</i></a></p>
<p><a data-ref="sc6, ms20Ap1_1433, msdiv48"><i>Saṃvuto pātimokkhasmiṃ,</i></a><br>
<a><i>indriyesu ca pañcasu;</i></a><br>
<a><i>Pavivekamanuyutto,</i></a><br>
<a><i>viharāmi anāsavo.</i></a></p>
<p><a data-ref="sc7, pts-vp-pli1.108, ms20Ap1_1434, msdiv49"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1435"><i>Itthaṃ sudaṃ āyasmā saparivārāsano thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1436"><i>Saparivārāsanattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
