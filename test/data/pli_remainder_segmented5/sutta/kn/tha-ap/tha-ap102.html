<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap102">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a><i>10. Buddhupaṭṭhākattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1838, msdiv56"><i>“Vipassissa bhagavato,</i></a><br>
<a><i>ahosiṃ saṅkhadhammako;</i></a><br>
<a><i>Niccupaṭṭhānayuttomhi,</i></a><br>
<a><i>sugatassa mahesino.</i></a></p>
<p><a data-ref="sc2, ms20Ap1_1839, msdiv57"><i>Upaṭṭhānaphalaṃ passa,</i></a><br>
<a><i>lokanāthassa tādino;</i></a><br>
<a><i>Saṭṭhitūriyasahassāni,</i></a><br>
<a><i>parivārenti maṃ sadā.</i></a></p>
<p><a data-ref="sc3, pts-vp-pli1.139, ms20Ap1_1840, msdiv58"><i>Ekanavutito kappe,</i></a><br>
<a><i>upaṭṭhahiṃ mahāisiṃ;</i></a><br>
<a><i>Duggatiṃ nābhijānāmi,</i></a><br>
<a><i>upaṭṭhānassidaṃ phalaṃ.</i></a></p>
<p><a data-var="Catuvīse → catunavute (sya1ed, sya2ed, pts-vp-pli1)" data-ref="sc4, ms20Ap1_1841, msdiv59"><i>Catuvīse ito kappe,</i></a><br>
<a><i>mahānigghosanāmakā;</i></a><br>
<a><i>Soḷasāsiṃsu rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_1842, msdiv60"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1602)</i></a></p>
</blockquote>
<p><a data-ref="sc6, ms20Ap1_1843"><i>Itthaṃ sudaṃ āyasmā buddhupaṭṭhāko thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1844"><i>Buddhupaṭṭhākattherassāpadānaṃ dasamaṃ.</i></a></p>
<p class="endsection"><a data-var="Sudhāvaggo → sudhāpiṇḍiyavaggo (bj)"><i>Sudhāvaggo dasamo.</i></a></p>
<p class="uddana-intro"><a data-ref="sc8, ms20Ap1_1845"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms20Ap1_1846"><i>Sudhā sucinti ceḷañca,</i></a><br>
<a><i>sūcī ca gandhamāliyo;</i></a><br>
<a><i>Tipupphiyo madhusenā,</i></a><br>
<a><i>veyyāvacco cupaṭṭhako;</i></a><br>
<a><i>Samasaṭṭhi ca gāthāyo,</i></a><br>
<a><i>asmiṃ vagge pakittitā.</i></a></p>
</blockquote>
<p class="uddana-intro"><a data-ref="sc10, ms20Ap1_1847"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_1848"><i>Buddhavaggo hi paṭhamo,</i></a><br>
<a><i>sīhāsani subhūti ca;</i></a><br>
<a><i>Kuṇḍadhāno upāli ca,</i></a><br>
<a><i>bījanisakacinti ca.</i></a></p>
<p><a data-ref="sc12, ms20Ap1_1849"><i>Nāgasamālo timiro,</i></a><br>
<a><i>sudhāvaggena te dasa;</i></a><br>
<a><i>Catuddasasatā gāthā,</i></a><br>
<a><i>pañcapaññāsameva ca.</i></a></p>
</blockquote>
<p class="endsutta"><a data-ref="sc13, ms20Ap1_1850"><i>Buddhavaggadasakaṃ.</i></a></p>
<p class="endsection"><a data-ref="sc14, ms20Ap1_1851"><i>Paṭhamasatakaṃ samattaṃ.</i></a></p>
</article>
</section>
</div>
</body>
</html>
