<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap499">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kiṅkaṇipupphavagga</i></a></p>
<h1><a><i>7. Udakadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.437, ms20Ap1_6492, msdiv51"><i>“Padumuttarabuddhassa,</i></a><br>
<a><i>bhikkhusaṃghe anuttare;</i></a><br>
<a><i>Pasannacitto sumano,</i></a><br>
<a><i>pānīghaṭamapūrayiṃ.</i></a></p>
<p><a data-ref="sc2, ms20Ap1_6493, msdiv52"><i>Pabbatagge dumagge vā,</i></a><br>
<a><i>ākāse vātha bhūmiyaṃ;</i></a><br>
<a><i>Yadā pānīyamicchāmi,</i></a><br>
<a><i>khippaṃ nibbattate mama.</i></a></p>
<p><a data-ref="sc3, ms20Ap1_6494, msdiv53"><i>Satasahassito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dakadānassidaṃ phalaṃ.</i></a></p>
<p><a data-ref="sc4, ms20Ap1_6495, msdiv54"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_6496, msdiv55"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_6497, msdiv56"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_6498"><i>Itthaṃ sudaṃ āyasmā udakadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_6499"><i>Udakadāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
