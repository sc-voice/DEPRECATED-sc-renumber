<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap556">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Yasavagga</i></a></p>
<h1><a data-var="4 Kimilattheraapadāna → kimbilattherāpadānaṃ (bj)"><i>4 Kimilattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_7718, msdiv42"><i>“Nibbute kakusandhamhi,</i></a><br>
<a><i>brāhmaṇamhi vusīmati;</i></a><br>
<a><i>Gahetvā salalaṃ mālaṃ,</i></a><br>
<a><i>maṇḍapaṃ kārayiṃ ahaṃ.</i></a></p>
<p><a data-ref="sc2, ms20Ap1_7719, msdiv43"><i>Tāvatiṃsaṃ gato santo,</i></a><br>
<a data-var="labhimha → labhāmi (mr)"><i>labhimha byamhamuttamaṃ;</i></a><br>
<a><i>Aññe devetirocāmi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc3, ms20Ap1_7720, msdiv44"><i>Divā vā yadi vā rattiṃ,</i></a><br>
<a><i>caṅkamanto ṭhito cahaṃ;</i></a><br>
<a><i>Channo salalapupphehi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc4, ms20Ap1_7721, msdiv45"><i>Imasmiṃyeva kappamhi,</i></a><br>
<a><i>yaṃ buddhamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_7722, msdiv46"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_7723, msdiv47"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_7724, msdiv48"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="kimilo → kimbilo (bj)" data-ref="sc8, ms20Ap1_7725"><i>Itthaṃ sudaṃ āyasmā kimilo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_7726"><i>Kimilattherassāpadānaṃ catutthaṃ.</i></a></p>
</article>
</section>
</div>
</body>
</html>
