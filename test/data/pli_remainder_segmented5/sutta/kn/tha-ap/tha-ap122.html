<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap122">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mahāparivāravagga</i></a></p>
<h1><a><i>10. Jātipūjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.154, ms20Ap1_2040, msdiv82"><i>“Jāyantassa vipassissa,</i></a><br>
<a><i>āloko vipulo ahu;</i></a><br>
<a><i>Pathavī ca pakampittha,</i></a><br>
<a><i>sasāgarā sapabbatā.</i></a></p>
<p><a data-ref="sc2, ms20Ap1_2041, msdiv83"><i>Nemittā ca viyākaṃsu,</i></a><br>
<a><i>buddho loke bhavissati;</i></a><br>
<a><i>Aggo ca sabbasattānaṃ,</i></a><br>
<a><i>janataṃ uddharissati.</i></a></p>
<p><a data-ref="sc3, ms20Ap1_2042, msdiv84"><i>Nemittānaṃ suṇitvāna,</i></a><br>
<a><i>jātipūjamakāsahaṃ;</i></a><br>
<a><i>Edisā pūjanā natthi,</i></a><br>
<a><i>yādisā jātipūjanā.</i></a></p>
<p><a data-var="Saṅkharitvāna → saṃcaritvāna (bj); saṃharitvāna (si, sya1ed, sya2ed); saṃsaritvāna (si); saṅkaritvāna (mr)" data-ref="sc4, ms20Ap1_2043, msdiv85"><i>Saṅkharitvāna kusalaṃ,</i></a><br>
<a><i>sakaṃ cittaṃ pasādayiṃ;</i></a><br>
<a><i>Jātipūjaṃ karitvāna,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc5, ms20Ap1_2044, msdiv86"><i>Yaṃ yaṃ yonupapajjāmi,</i></a><br>
<a><i>devattaṃ atha mānusaṃ;</i></a><br>
<a><i>Sabbe satte abhibhomi,</i></a><br>
<a><i>jātipūjāyidaṃ phalaṃ.</i></a></p>
<p><a data-ref="sc6, ms20Ap1_2045, msdiv87"><i>Dhātiyo maṃ upaṭṭhanti,</i></a><br>
<a><i>mama cittavasānugā;</i></a><br>
<a><i>Na tā sakkonti kopetuṃ,</i></a><br>
<a><i>jātipūjāyidaṃ phalaṃ.</i></a></p>
<p><a data-ref="sc7, ms20Ap1_2046, msdiv88"><i>Ekanavutito kappe,</i></a><br>
<a><i>yaṃ pūjamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>jātipūjāyidaṃ phalaṃ.</i></a></p>
<p><a data-ref="sc8, ms20Ap1_2047, msdiv89"><i>Supāricariyā nāma,</i></a><br>
<a><i>catuttiṃsa janādhipā;</i></a><br>
<a><i>Ito tatiyakappamhi,</i></a><br>
<a><i>cakkavattī mahabbalā.</i></a></p>
<p><a data-ref="sc9, ms20Ap1_2048, msdiv90"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1758)</i></a></p>
</blockquote>
<p><a data-ref="sc10, ms20Ap1_2049"><i>Itthaṃ sudaṃ āyasmā jātipūjako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_2050"><i>Jātipūjakattherassāpadānaṃ dasamaṃ.</i></a></p>
<p class="endsection"><a data-ref="sc12, ms20Ap1_2051"><i>Mahāparivāravaggo dvādasamo.</i></a></p>
<p class="uddana-intro"><a data-ref="sc13, ms20Ap1_2052"><i>Tassuddānaṃ</i></a></p>
<blockquote class="uddanagatha">
<p><a data-ref="sc14, ms20Ap1_2053"><i>Parivārasumaṅgalā,</i></a><br>
<a><i>saraṇāsanapupphiyā;</i></a><br>
<a><i>Citapūjī buddhasaññī,</i></a><br>
<a><i>maggupaṭṭhānajātinā;</i></a><br>
<a><i>Gāthāyo navuti vuttā,</i></a><br>
<a><i>gaṇitāyo vibhāvihi.</i></a></p>
</blockquote>
</article>
</section>
</div>
</body>
</html>
