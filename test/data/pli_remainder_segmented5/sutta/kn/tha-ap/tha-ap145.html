<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap145">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a><i>3. Vedikārakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2291, msdiv10"><i>“Nibbute lokanāthamhi,</i></a><br>
<a><i>piyadassīnaruttame;</i></a><br>
<a><i>Pasannacitto sumano,</i></a><br>
<a><i>muttāvedimakāsahaṃ.</i></a></p>
<p><a data-ref="sc2, ms20Ap1_2292, msdiv11"><i>Maṇīhi parivāretvā,</i></a><br>
<a><i>akāsiṃ vedimuttamaṃ;</i></a><br>
<a><i>Vedikāya mahaṃ katvā,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc3, ms20Ap1_2293, msdiv12"><i>Yaṃ yaṃ yonupapajjāmi,</i></a><br>
<a><i>devattaṃ atha mānusaṃ;</i></a><br>
<a><i>Maṇī dhārenti ākāse,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc4, ms20Ap1_2294, msdiv13"><i>Soḷaseto kappasate,</i></a><br>
<a><i>maṇippabhāsanāmakā;</i></a><br>
<a data-var="Chattiṃsāsiṃsu → bāttiṃsāsiṃsu (bj); battiṃsāsiṃsu (sya1ed, sya2ed, pts-vp-pli1)"><i>Chattiṃsāsiṃsu rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2295, msdiv14"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2296"><i>Itthaṃ sudaṃ āyasmā vedikārako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2297"><i>Vedikārakattherassāpadānaṃ tatiyaṃ.</i></a></p>
</article>
</section>
</div>
</body>
</html>
