<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap7">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Buddhavagga</i></a></p>
<h1><a data-var="7 Puṇṇamantāṇiputtattheraapadāna → puṇṇattherāpadānaṃ (bj); puṇṇamantānīputtattherāpadānaṃ (sya1ed, sya2ed); puṇṇamantāniputtattherāpadānaṃ (pts-vp-pli1)"><i>7 Puṇṇamantāṇiputtattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_449, msdiv434"><i>“Ajjhāyako mantadharo,</i></a><br>
<a><i>tiṇṇaṃ vedāna pāragū;</i></a><br>
<a><i>Purakkhatomhi sissehi,</i></a><br>
<a><i>upagacchiṃ naruttamaṃ.</i></a></p>
<p><a data-ref="sc2, ms20Ap1_450, msdiv435"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Mama kammaṃ pakittesi,</i></a><br>
<a><i>saṃkhittena mahāmuni.</i></a></p>
<p><a data-ref="sc3, ms20Ap1_451, msdiv436"><i>Tāhaṃ dhammaṃ suṇitvāna,</i></a><br>
<a><i>Abhivādetvāna satthuno;</i></a><br>
<a><i>Añjaliṃ paggahetvāna,</i></a><br>
<a data-var="Pakkamiṃ → pakkāmiṃ (bj, sya1ed, sya2ed, pts-vp-pli1)"><i>Pakkamiṃ dakkhiṇāmukho.</i></a></p>
<p><a data-ref="sc4, ms20Ap1_452, msdiv437"><i>Saṃkhittena suṇitvāna,</i></a><br>
<a data-var="abhāsayiṃ → adesayiṃ (bj, sya1ed, sya2ed, pts-vp-pli1)"><i>vitthārena abhāsayiṃ;</i></a><br>
<a><i>Sabbe sissā attamanā,</i></a><br>
<a><i>sutvāna mama bhāsato;</i></a><br>
<a><i>Sakaṃ diṭṭhiṃ vinodetvā,</i></a><br>
<a><i>buddhe cittaṃ pasādayuṃ.</i></a></p>
<p><a data-ref="sc5, pts-vp-pli1.37, ms20Ap1_453, msdiv438"><i>Saṃkhittenapi desemi,</i></a><br>
<a data-var="vitthārena tathevahaṃ → desesiṃ vitthārenapi bhāsayiṃ (mr)"><i>vitthārena tathevahaṃ;</i></a><br>
<a><i>Abhidhammanayaññūhaṃ,</i></a><br>
<a><i>kathāvatthuvisuddhiyā;</i></a><br>
<a><i>Sabbesaṃ viññāpetvāna,</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_454, msdiv439"><i>Ito pañcasate kappe,</i></a><br>
<a><i>caturo suppakāsakā;</i></a><br>
<a><i>Sattaratanasampannā,</i></a><br>
<a><i>catudīpamhi issarā.</i></a></p>
<p><a data-ref="sc7, ms20Ap1_455, msdiv440"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_456"><i>Itthaṃ sudaṃ āyasmā puṇṇo mantāṇiputto thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_457"><i>Puṇṇamantāṇiputtattherassāpadānaṃ pañcamaṃ.</i></a></p>
</article>
</section>
</div>
</body>
</html>
