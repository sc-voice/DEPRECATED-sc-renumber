<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap534">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaccāyanavagga</i></a></p>
<h1><a><i>2. Vakkalittheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6977, msdiv28"><i>“Ito satasahassamhi,</i></a><br>
<a><i>kappe uppajji nāyako;</i></a><br>
<a><i>Anomanāmo amito,</i></a><br>
<a><i>nāmena padumuttaro.</i></a></p>
<p><a data-ref="sc2, ms20Ap1_6978, msdiv29"><i>Padumākāravadano,</i></a><br>
<a><i>padumāmalasucchavī;</i></a><br>
<a><i>Lokenānupalittova,</i></a><br>
<a><i>toyena padumaṃ yathā.</i></a></p>
<p><a data-ref="sc3, ms20Ap1_6979, msdiv30"><i>Vīro padumapattakkho,</i></a><br>
<a><i>kanto ca padumaṃ yathā;</i></a><br>
<a><i>Padumuttaragandhova,</i></a><br>
<a><i>tasmā so padumuttaro.</i></a></p>
<p><a data-ref="sc4, ms20Ap1_6980, msdiv31"><i>Lokajeṭṭho ca nimmāno,</i></a><br>
<a><i>andhānaṃ nayanūpamo;</i></a><br>
<a><i>Santaveso guṇanidhi,</i></a><br>
<a><i>karuṇāmatisāgaro.</i></a></p>
<p><a data-ref="sc5, ms20Ap1_6981, msdiv32"><i>Sa kadāci mahāvīro,</i></a><br>
<a><i>brahmāsurasuraccito;</i></a><br>
<a><i>Sadevamanujākiṇṇe,</i></a><br>
<a data-var="jinuttamo → anuttamo (bj, mr); januttamo (sya1ed, sya2ed, pts-vp-pli1)"><i>janamajjhe jinuttamo.</i></a></p>
<p><a data-ref="sc6, ms20Ap1_6982, msdiv33"><i>Vadanena sugandhena,</i></a><br>
<a><i>madhurena rutena ca;</i></a><br>
<a><i>Rañjayaṃ parisaṃ sabbaṃ,</i></a><br>
<a><i>santhavī sāvakaṃ sakaṃ.</i></a></p>
<p><a data-ref="sc7, pts-vp-pli2.466, ms20Ap1_6983, msdiv34"><i>Saddhādhimutto sumati,</i></a><br>
<a data-var="dassanalālaso → dassanasālayo (sya1ed, sya2ed)"><i>mama dassanalālaso;</i></a><br>
<a><i>Natthi etādiso añño,</i></a><br>
<a><i>yathāyaṃ bhikkhu vakkali.</i></a></p>
<p><a data-ref="sc8, ms20Ap1_6984, msdiv35"><i>Tadāhaṃ haṃsavatiyaṃ,</i></a><br>
<a><i>nagare brāhmaṇatrajo;</i></a><br>
<a><i>Hutvā sutvā ca taṃ vākyaṃ,</i></a><br>
<a><i>taṃ ṭhānamabhirocayiṃ.</i></a></p>
<p><a data-ref="sc9, ms20Ap1_6985, msdiv36"><i>Sasāvakaṃ taṃ vimalaṃ,</i></a><br>
<a><i>nimantetvā tathāgataṃ;</i></a><br>
<a><i>Sattāhaṃ bhojayitvāna,</i></a><br>
<a><i>dussehacchādayiṃ tadā.</i></a></p>
<p><a data-ref="sc10, ms20Ap1_6986, msdiv37"><i>Nipacca sirasā tassa,</i></a><br>
<a><i>anantaguṇasāgare;</i></a><br>
<a><i>Nimuggo pītisampuṇṇo,</i></a><br>
<a><i>idaṃ vacanamabraviṃ.</i></a></p>
<p><a data-ref="sc11, ms20Ap1_6987, msdiv38"><i>‘Yo so tayā santhavito,</i></a><br>
<a data-var="sattamake muni → ito sattamakehani (bj, pts-vp-pli1); idha saddhādhimutto isi (sya1ed, sya2ed)"><i>ito sattamake muni;</i></a><br>
<a><i>Bhikkhu saddhāvataṃ aggo,</i></a><br>
<a><i>tādiso homahaṃ mune’.</i></a></p>
<p><a data-ref="sc12, ms20Ap1_6988, msdiv39"><i>Evaṃ vutte, mahāvīro,</i></a><br>
<a><i>anāvaraṇadassano;</i></a><br>
<a><i>Imaṃ vākyaṃ udīresi,</i></a><br>
<a><i>parisāya mahāmuni.</i></a></p>
<p><a data-ref="sc13, ms20Ap1_6989, msdiv40"><i>‘Passathetaṃ māṇavakaṃ,</i></a><br>
<a><i>pītamaṭṭhanivāsanaṃ;</i></a><br>
<a data-var="Hemayaññopacitaṅgaṃ → hemayaññopavītaṅgaṃ (bj)"><i>Hemayaññopacitaṅgaṃ,</i></a><br>
<a><i>jananettamanoharaṃ.</i></a></p>
<p><a data-ref="sc14, ms20Ap1_6990, msdiv41"><i>Eso anāgataddhāne,</i></a><br>
<a><i>gotamassa mahesino;</i></a><br>
<a><i>Aggo saddhādhimuttānaṃ,</i></a><br>
<a><i>sāvakoyaṃ bhavissati.</i></a></p>
<p><a data-ref="sc15, ms20Ap1_6991, msdiv42"><i>Devabhūto manusso vā,</i></a><br>
<a><i>sabbasantāpavajjito;</i></a><br>
<a><i>Sabbabhogaparibyūḷho,</i></a><br>
<a><i>sukhito saṃsarissati.</i></a></p>
<p><a data-ref="sc16, ms20Ap1_6992, msdiv43"><i>Satasahassito kappe,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc17, ms20Ap1_6993, msdiv44"><i>Tassa dhammesu dāyādo,</i></a><br>
<a><i>oraso dhammanimmito;</i></a><br>
<a><i>Vakkali nāma nāmena,</i></a><br>
<a><i>hessati satthu sāvako’.</i></a></p>
<p><a data-ref="sc18, ms20Ap1_6994, msdiv45"><i>Tena kammavisesena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc19, ms20Ap1_6995, msdiv46"><i>Sabbattha sukhito hutvā,</i></a><br>
<a><i>saṃsaranto bhavābhave;</i></a><br>
<a><i>Sāvatthiyaṃ pure jāto,</i></a><br>
<a><i>kule aññatare ahaṃ.</i></a></p>
<p><a data-ref="sc20, ms20Ap1_6996, msdiv47"><i>Nonītasukhumālaṃ maṃ,</i></a><br>
<a><i>jātapallavakomalaṃ;</i></a><br>
<a><i>Mandaṃ uttānasayanaṃ,</i></a><br>
<a data-var="pisācībhayatajjitā → pisācabhayatajjitā (csp1ed)"><i>pisācībhayatajjitā.</i></a></p>
<p><a data-ref="sc21, ms20Ap1_6997, msdiv48"><i>Pādamūle mahesissa,</i></a><br>
<a><i>sāyesuṃ dīnamānasā;</i></a><br>
<a><i>‘Imaṃ dadāma te nātha,</i></a><br>
<a><i>saraṇaṃ hohi nāyaka’.</i></a></p>
<p><a data-ref="sc22, pts-vp-pli2.467, ms20Ap1_6998, msdiv49"><i>Tadā paṭiggahi so maṃ,</i></a><br>
<a><i>bhītānaṃ saraṇo muni;</i></a><br>
<a data-var="cakkaṅkitena → saṅkhalaṅkena (bj, pts-vp-pli1)"><i>Jālinā cakkaṅkitena,</i></a><br>
<a><i>mudukomalapāṇinā.</i></a></p>
<p><a data-ref="sc23, ms20Ap1_6999, msdiv50"><i>Tadā pabhuti tenāhaṃ,</i></a><br>
<a><i>arakkheyyena rakkhito;</i></a><br>
<a data-var="Sabbaveravinimutto → sabbabyādhivinimutto (sya1ed, sya2ed); sabbūpadhivinimmutto (pts-vp-pli1)"><i>Sabbaveravinimutto,</i></a><br>
<a><i>sukhena parivuddhito.</i></a></p>
<p><a data-ref="sc24, ms20Ap1_7000, msdiv51"><i>Sugatena vinā bhūto,</i></a><br>
<a><i>ukkaṇṭhāmi muhuttakaṃ;</i></a><br>
<a><i>Jātiyā sattavassohaṃ,</i></a><br>
<a><i>pabbajiṃ anagāriyaṃ.</i></a></p>
<p><a data-ref="sc25, ms20Ap1_7001, msdiv52"><i>Sabbapāramisambhūtaṃ,</i></a><br>
<a data-var="nīlakkhinayanaṃ → lakkhinilayanaṃ (bj)"><i>nīlakkhinayanaṃ varaṃ;</i></a><br>
<a><i>Rūpaṃ sabbasubhākiṇṇaṃ,</i></a><br>
<a data-var="viharāmahaṃ → pihayāmahaṃ (bj, pts-vp-pli1)"><i>atitto viharāmahaṃ.</i></a></p>
<p><a data-var="Buddharūparatiṃ → buddharūparataṃ (bj, pts-vp-pli1); buddho rūparataṃ (si)" data-ref="sc26, ms20Ap1_7002, msdiv53"><i>Buddharūparatiṃ ñatvā,</i></a><br>
<a><i>tadā ovadi maṃ jino;</i></a><br>
<a><i>‘Alaṃ vakkali kiṃ rūpe,</i></a><br>
<a><i>ramase bālanandite.</i></a></p>
<p><a data-ref="sc27, ms20Ap1_7003, msdiv54"><i>Yo hi passati saddhammaṃ,</i></a><br>
<a><i>so maṃ passati paṇḍito;</i></a><br>
<a><i>Apassamāno saddhammaṃ,</i></a><br>
<a><i>maṃ passampi na passati.</i></a></p>
<p><a data-ref="sc28, ms20Ap1_7004, msdiv55"><i>Anantādīnavo kāyo,</i></a><br>
<a><i>visarukkhasamūpamo;</i></a><br>
<a><i>Āvāso sabbarogānaṃ,</i></a><br>
<a><i>puñjo dukkhassa kevalo.</i></a></p>
<p><a data-ref="sc29, ms20Ap1_7005, msdiv56"><i>Nibbindiya tato rūpe,</i></a><br>
<a><i>khandhānaṃ udayabbayaṃ;</i></a><br>
<a><i>Passa upakkilesānaṃ,</i></a><br>
<a><i>sukhenantaṃ gamissasi’.</i></a></p>
<p><a data-ref="sc30, ms20Ap1_7006, msdiv57"><i>Evaṃ tenānusiṭṭhohaṃ,</i></a><br>
<a><i>nāyakena hitesinā;</i></a><br>
<a><i>Gijjhakūṭaṃ samāruyha,</i></a><br>
<a><i>jhāyāmi girikandare.</i></a></p>
<p><a data-ref="sc31, ms20Ap1_7007, msdiv58"><i>Ṭhito pabbatapādamhi,</i></a><br>
<a data-var="assāsayi → mamāha so (bj); assāsayaṃ (sya1ed, sya2ed); mamāhasa (pts-vp-pli1)"><i>assāsayi mahāmuni;</i></a><br>
<a><i>Vakkalīti jino vācaṃ,</i></a><br>
<a><i>taṃ sutvā mudito ahaṃ.</i></a></p>
<p><a data-ref="sc32, ms20Ap1_7008, msdiv59"><i>Pakkhandiṃ selapabbhāre,</i></a><br>
<a><i>anekasataporise;</i></a><br>
<a><i>Tadā buddhānubhāvena,</i></a><br>
<a><i>sukheneva mahiṃ gato.</i></a></p>
<p><a data-var="Punopi → punāpi (si, sya1ed, sya2ed); muni maṃ (mr)" data-ref="sc33, ms20Ap1_7009, msdiv60"><i>Punopi dhammaṃ deseti,</i></a><br>
<a><i>khandhānaṃ udayabbayaṃ;</i></a><br>
<a><i>Tamahaṃ dhammamaññāya,</i></a><br>
<a><i>arahattamapāpuṇiṃ.</i></a></p>
<p><a data-ref="sc34, ms20Ap1_7010, msdiv61"><i>Sumahāparisamajjhe,</i></a><br>
<a><i>tadā maṃ caraṇantago;</i></a><br>
<a><i>Aggaṃ saddhādhimuttānaṃ,</i></a><br>
<a><i>paññapesi mahāmati.</i></a></p>
<p><a data-ref="sc35, ms20Ap1_7011, msdiv62"><i>Satasahassito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc36, pts-vp-pli2.468, ms20Ap1_7012, msdiv63"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc37, ms20Ap1_7013, msdiv64"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc38, ms20Ap1_7014, msdiv65"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc39, ms20Ap1_7015"><i>Itthaṃ sudaṃ āyasmā vakkalitthero imā gāthāyo abhāsitthāti.</i></a></p>
<p class="endsutta"><a data-ref="sc40, ms20Ap1_7016"><i>Vakkalittherassāpadānaṃ dutiyaṃ.</i></a></p>
</article>
</section>
</div>
</body>
</html>
