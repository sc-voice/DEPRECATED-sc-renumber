<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap141">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a data-var="9 Sālapupphadāyakattheraapadāna → sāladāyakattherāpadānaṃ (sya1ed, sya2ed)"><i>9 Sālapupphadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2257, msdiv60"><i>“Migarājā tadā āsiṃ,</i></a><br>
<a><i>abhijāto sukesarī;</i></a><br>
<a><i>Giriduggaṃ gavesanto,</i></a><br>
<a><i>addasaṃ lokanāyakaṃ.</i></a></p>
<p><a data-ref="sc2, ms20Ap1_2258, msdiv61"><i>Ayaṃ nu kho mahāvīro,</i></a><br>
<a><i>nibbāpeti mahājanaṃ;</i></a><br>
<a><i>Yannūnāhaṃ upāseyyaṃ,</i></a><br>
<a><i>devadevaṃ narāsabhaṃ.</i></a></p>
<p><a data-ref="sc3, ms20Ap1_2259, msdiv62"><i>Sākhaṃ sālassa bhañjitvā,</i></a><br>
<a><i>sakosaṃ pupphamāhariṃ;</i></a><br>
<a><i>Upagantvāna sambuddhaṃ,</i></a><br>
<a><i>adāsiṃ pupphamuttamaṃ.</i></a></p>
<p><a data-ref="sc4, ms20Ap1_2260, msdiv63"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>pupphadānassidaṃ phalaṃ.</i></a></p>
<p><a data-ref="sc5, ms20Ap1_2261, msdiv64"><i>Ito ca navame kappe,</i></a><br>
<a><i>virocanasanāmakā;</i></a><br>
<a><i>Tayo āsiṃsu rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2262, msdiv65"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sālapupphadāyako → sāladāyako (sya1ed, sya2ed)" data-ref="sc7, ms20Ap1_2263"><i>Itthaṃ sudaṃ āyasmā sālapupphadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2264"><i>Sālapupphadāyakattherassāpadānaṃ navamaṃ.</i></a></p>
</article>
</section>
</div>
</body>
</html>
