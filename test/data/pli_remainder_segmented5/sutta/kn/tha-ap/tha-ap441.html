<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap441">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekavihārivagga</i></a></p>
<h1><a><i>9. Ambapiṇḍiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5751, msdiv72"><i>“Hatthirājā tadā āsiṃ,</i></a><br>
<a><i>īsādanto uruḷhavā;</i></a><br>
<a><i>Vicaranto brahāraññe,</i></a><br>
<a><i>addasaṃ lokanāyakaṃ.</i></a></p>
<p><a data-ref="sc2, ms20Ap1_5752, msdiv73"><i>Ambapiṇḍaṃ gahetvāna,</i></a><br>
<a><i>adāsiṃ satthuno ahaṃ;</i></a><br>
<a><i>Paṭiggaṇhi mahāvīro,</i></a><br>
<a><i>siddhattho lokanāyako.</i></a></p>
<p><a data-ref="sc3, ms20Ap1_5753, msdiv74"><i>Mama nijjhāyamānassa,</i></a><br>
<a><i>paribhuñji tadā jino;</i></a><br>
<a><i>Tattha cittaṃ pasādetvā,</i></a><br>
<a><i>tusitaṃ upapajjahaṃ.</i></a></p>
<p><a data-ref="sc4, ms20Ap1_5754, msdiv75"><i>Tato ahaṃ cavitvāna,</i></a><br>
<a><i>cakkavattī ahosahaṃ;</i></a><br>
<a><i>Eteneva upāyena,</i></a><br>
<a><i>anubhutvāna sampadā.</i></a></p>
<p><a data-ref="sc5, ms20Ap1_5755, msdiv76"><i>Padhānapahitattohaṃ,</i></a><br>
<a><i>upasanto nirūpadhi;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_5756, msdiv77"><i>Catunnavutito kappe,</i></a><br>
<a><i>yaṃ phalamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc7, ms20Ap1_5757, msdiv78"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_5758, msdiv79"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, ms20Ap1_5759, msdiv80"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_5760"><i>Itthaṃ sudaṃ āyasmā ambapiṇḍiyo thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_5761"><i>Ambapiṇḍiyattherassāpadānaṃ navamaṃ.</i></a></p>
</article>
</section>
</div>
</body>
</html>
