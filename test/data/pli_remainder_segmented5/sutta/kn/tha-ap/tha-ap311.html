<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap311">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a data-var="9 Buddhasaññakattheraapadāna → buddhasaññikattherāpadānaṃ (sya1ed, sya2ed)"><i>9 Buddhasaññakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.252, ms20Ap1_3490, msdiv43"><i>“Udentaṃ sataraṃsiṃva,</i></a><br>
<a><i>pītaraṃsiṃva bhāṇumaṃ;</i></a><br>
<a><i>Vanantaragataṃ santaṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc2, ms20Ap1_3491, msdiv44"><i>Addasaṃ supinantena,</i></a><br>
<a><i>siddhatthaṃ lokanāyakaṃ;</i></a><br>
<a><i>Tattha cittaṃ pasādetvā,</i></a><br>
<a><i>sugatiṃ upapajjahaṃ.</i></a></p>
<p><a data-ref="sc3, ms20Ap1_3492, msdiv45"><i>Catunnavutito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhasaññāyidaṃ phalaṃ.</i></a></p>
<p><a data-ref="sc4, ms20Ap1_3493, msdiv46"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="buddhasaññako → buddhasaññiko (sya1ed, sya2ed)" data-ref="sc5, ms20Ap1_3494"><i>Itthaṃ sudaṃ āyasmā buddhasaññako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3495"><i>Buddhasaññakattherassāpadānaṃ navamaṃ.</i></a></p>
</article>
</section>
</div>
</body>
</html>
