<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap256">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Thomakavagga</i></a></p>
<h1><a data-var="4 Ticampakapupphiyattheraapadāna → campakapupphiyattherāpadānaṃ (sya1ed, sya2ed)"><i>4 Ticampakapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3112, msdiv13"><i>“Himavantassāvidūre,</i></a><br>
<a data-var="vikato → vikano (sya1ed, sya2ed); vikaṭo (pts-vp-pli1)"><i>vikato nāma pabbato;</i></a><br>
<a><i>Tassa vemajjhe vasati,</i></a><br>
<a><i>samaṇo bhāvitindriyo.</i></a></p>
<p><a data-ref="sc2, ms20Ap1_3113, msdiv14"><i>Disvāna tassopasamaṃ,</i></a><br>
<a><i>vippasannena cetasā;</i></a><br>
<a><i>Tīṇi campakapupphāni,</i></a><br>
<a><i>gahetvāna samokiriṃ.</i></a></p>
<p><a data-ref="sc3, ms20Ap1_3114, msdiv15"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_3115, msdiv16"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="ticampakapupphiyo → campakapupphiyo (sya1ed, sya2ed)" data-ref="sc5, ms20Ap1_3116"><i>Itthaṃ sudaṃ āyasmā ticampakapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3117"><i>Ticampakapupphiyattherassāpadānaṃ catutthaṃ.</i></a></p>
</article>
</section>
</div>
</body>
</html>
