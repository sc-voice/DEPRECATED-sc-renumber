<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap198">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a><i>6. Kisalayapūjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.200, ms20Ap1_2703, msdiv28"><i>“Nagare dvāravatiyā,</i></a><br>
<a><i>mālāvaccho mamaṃ ahu;</i></a><br>
<a><i>Udapāno ca tattheva,</i></a><br>
<a><i>pādapānaṃ virohano.</i></a></p>
<p><a data-ref="sc2, ms20Ap1_2704, msdiv29"><i>Sabalena upatthaddho,</i></a><br>
<a><i>siddhattho aparājito;</i></a><br>
<a><i>Mamānukampamāno so,</i></a><br>
<a><i>gacchate anilañjase.</i></a></p>
<p><a data-ref="sc3, ms20Ap1_2705, msdiv30"><i>Aññaṃ kiñci na passāmi,</i></a><br>
<a><i>pūjāyoggaṃ mahesino;</i></a><br>
<a><i>Asokaṃ pallavaṃ disvā,</i></a><br>
<a><i>ākāse ukkhipiṃ ahaṃ.</i></a></p>
<p><a data-ref="sc4, ms20Ap1_2706, msdiv31"><i>Buddhassa te kisalayā,</i></a><br>
<a><i>gacchato yanti pacchato;</i></a><br>
<a data-var="Tāhaṃ disvāna saṃvijiṃ → sohaṃ disvāna taṃ iddhiṃ (bj); sohaṃ disvāna tamiddhiṃ (pts-vp-pli1)"><i>Tāhaṃ disvāna saṃvijiṃ,</i></a><br>
<a><i>aho buddhassuḷāratā.</i></a></p>
<p><a data-ref="sc5, ms20Ap1_2707, msdiv32"><i>Catunnavutito kappe,</i></a><br>
<a><i>pallavaṃ abhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-var="Sattatiṃse → sattavīse (bj, sya1ed, sya2ed, pts-vp-pli1)" data-ref="sc6, ms20Ap1_2708, msdiv33"><i>Sattatiṃse ito kappe,</i></a><br>
<a><i>eko ekissaro ahu;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_2709, msdiv34"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_2710"><i>Itthaṃ sudaṃ āyasmā kisalayapūjako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2711"><i>Kisalayapūjakattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
