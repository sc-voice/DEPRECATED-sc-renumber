<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap195">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a><i>3. Khaṇḍaphulliyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2681, msdiv12"><i>“Phussassa kho bhagavato,</i></a><br>
<a><i>thūpo āsi mahāvane;</i></a><br>
<a><i>Kuñjarehi tadā bhinno,</i></a><br>
<a data-var="parūḷho pādapo → parūḷhapādapo (bj); saṃrūḷho pādapo (si, sya1ed, sya2ed, pts-vp-pli1)"><i>parūḷho pādapo tahiṃ.</i></a></p>
<p><a data-ref="sc2, ms20Ap1_2682, msdiv13"><i>Visamañca samaṃ katvā,</i></a><br>
<a><i>sudhāpiṇḍaṃ adāsahaṃ;</i></a><br>
<a><i>Tilokagaruno tassa,</i></a><br>
<a data-var="paritosito → parito suto (mr)"><i>guṇehi paritosito.</i></a></p>
<p><a data-ref="sc3, ms20Ap1_2683, msdiv14"><i>Dvenavute ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>sudhāpiṇḍassidaṃ phalaṃ.</i></a></p>
<p><a data-ref="sc4, ms20Ap1_2684, msdiv15"><i>Sattasattatikappamhi,</i></a><br>
<a><i>jitasenāsuṃ soḷasa;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2685, msdiv16"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2686"><i>Itthaṃ sudaṃ āyasmā khaṇḍaphulliyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2687"><i>Khaṇḍaphulliyattherassāpadānaṃ tatiyaṃ.</i></a></p>
</article>
</section>
</div>
</body>
</html>
