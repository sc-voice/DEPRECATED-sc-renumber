<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap513">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Phaladāyakavagga</i></a></p>
<h1><a data-var="1 Kurañciyaphaladāyakattheraapadāna → kurañjiyaphaladāyakattherāpadānaṃ (bj, sya1ed, sya2ed); kureñjiyaphaladāyakattherāpadānaṃ (pts-vp-pli1)"><i>1 Kurañciyaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6691, msdiv1"><i>“Migaluddo pure āsiṃ,</i></a><br>
<a><i>vipine vicaraṃ ahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>sabbadhammāna pāraguṃ.</i></a></p>
<p><a data-var="Kurañciyaphalaṃ → kurañjiyaphalaṃ (bj, sya1ed, sya2ed); kureñjiyaphalaṃ (pts-vp-pli1)" data-ref="sc2, ms20Ap1_6692, msdiv2"><i>Kurañciyaphalaṃ gayha,</i></a><br>
<a><i>buddhaseṭṭhassadāsahaṃ;</i></a><br>
<a><i>Puññakkhettassa tādino,</i></a><br>
<a><i>pasanno sehi pāṇibhi.</i></a></p>
<p><a data-ref="sc3, ms20Ap1_6693, msdiv3"><i>Ekatiṃse ito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, pts-vp-pli2.449, ms20Ap1_6694, msdiv4"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_6695, msdiv5"><i>Svāgataṃ vata me āsi,</i></a><br>
<a><i>buddhaseṭṭhassa santike;</i></a><br>
<a><i>Tisso vijjā anuppattā,</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_6696, msdiv6"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="kurañciyaphaladāyako → kurañjiyaphaladāyako (bj, sya1ed, sya2ed); kureñjiyaphaladāyako (pts-vp-pli1)" data-ref="sc7, ms20Ap1_6697"><i>Itthaṃ sudaṃ āyasmā kurañciyaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_6698"><i>Kurañciyaphaladāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
