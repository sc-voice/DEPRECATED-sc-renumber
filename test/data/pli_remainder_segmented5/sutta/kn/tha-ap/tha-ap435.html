<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap435">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekavihārivagga</i></a></p>
<h1><a data-var="3 Pāṭihīrasaññakattheraapadāna → pāṭihirasaññakattherāpadānaṃ (bj, sya1ed, sya2ed)"><i>3 Pāṭihīrasaññakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.392, ms20Ap1_5693, msdiv26"><i>“Padumuttaro nāma jino,</i></a><br>
<a><i>āhutīnaṃ paṭiggaho;</i></a><br>
<a><i>Vasīsatasahassehi,</i></a><br>
<a><i>nagaraṃ pāvisī tadā.</i></a></p>
<p><a data-ref="sc2, ms20Ap1_5694, msdiv27"><i>Nagaraṃ pavisantassa,</i></a><br>
<a><i>upasantassa tādino;</i></a><br>
<a data-var="Ratanāni pajjotiṃsu → rathiyā paccuggamanādīsu (sya1ed, sya2ed); ratanāni panādiṃsu (pts-vp-pli1)"><i>Ratanāni pajjotiṃsu,</i></a><br>
<a><i>nigghoso āsi tāvade.</i></a></p>
<p><a data-ref="sc3, ms20Ap1_5695, msdiv28"><i>Buddhassa ānubhāvena,</i></a><br>
<a><i>bherī vajjumaghaṭṭitā;</i></a><br>
<a><i>Sayaṃ vīṇā pavajjanti,</i></a><br>
<a><i>buddhassa pavisato puraṃ.</i></a></p>
<p><a data-var="namassāmi → na passāmi (bj)" data-ref="sc4, ms20Ap1_5696, msdiv29"><i>Buddhaseṭṭhaṃ namassāmi,</i></a><br>
<a><i>padumuttaramahāmuniṃ;</i></a><br>
<a><i>Pāṭihīrañca passitvā,</i></a><br>
<a><i>tattha cittaṃ pasādayiṃ.</i></a></p>
<p><a data-var="Aho buddhā aho dhammā → aho buddho aho dhammo (bj, sya1ed, sya2ed, csp1ed)" data-ref="sc5, ms20Ap1_5697, msdiv30"><i>Aho buddhā aho dhammā,</i></a><br>
<a><i>aho no satthusampadā;</i></a><br>
<a><i>Acetanāpi turiyā,</i></a><br>
<a><i>sayameva pavajjare.</i></a></p>
<p><a data-ref="sc6, ms20Ap1_5698, msdiv31"><i>Satasahassito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhasaññāyidaṃ phalaṃ.</i></a></p>
<p><a data-ref="sc7, ms20Ap1_5699, msdiv32"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc8, ms20Ap1_5700, msdiv33"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc9, ms20Ap1_5701, msdiv34"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="pāṭihīrasaññako → pāṭihirasaññako (bj, sya1ed, sya2ed)" data-ref="sc10, ms20Ap1_5702"><i>Itthaṃ sudaṃ āyasmā pāṭihīrasaññako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_5703"><i>Pāṭihīrasaññakattherassāpadānaṃ tatiyaṃ.</i></a></p>
</article>
</section>
</div>
</body>
</html>
