<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap303">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a><i>1. Padumakesariyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3432, msdiv1"><i>“Isisaṃghe ahaṃ pubbe,</i></a><br>
<a><i>āsiṃ mātaṅgavāraṇo;</i></a><br>
<a><i>Mahesīnaṃ pasādena,</i></a><br>
<a><i>padmakesaramokiriṃ.</i></a></p>
<p><a data-ref="sc2, ms20Ap1_3433, msdiv2"><i>Paccekajinaseṭṭhesu,</i></a><br>
<a><i>dhutarāgesu tādisu;</i></a><br>
<a><i>Tesu cittaṃ pasādetvā,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc3, ms20Ap1_3434, msdiv3"><i>Ekanavutito kappe,</i></a><br>
<a><i>kesaraṃ okiriṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_3435, msdiv4"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3436"><i>Itthaṃ sudaṃ āyasmā padumakesariyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3437"><i>Padumakesariyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
