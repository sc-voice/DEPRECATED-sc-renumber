<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap81">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Nāgasamālavagga</i></a></p>
<h1><a><i>9. Ṭhitañjaliyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1646, msdiv42"><i>“Migaluddo pure āsiṃ,</i></a><br>
<a><i>Araññe kānane ahaṃ;</i></a><br>
<a data-var="Tattha addasaṃ → tatthaddasāsiṃ (bj, sya1ed, sya2ed, pts-vp-pli1)"><i>Tattha addasaṃ sambuddhaṃ,</i></a><br>
<a><i>Bāttiṃsavaralakkhaṇaṃ.</i></a></p>
<p><a data-ref="sc2, ms20Ap1_1647, msdiv43"><i>Tatthāhaṃ añjaliṃ katvā,</i></a><br>
<a><i>pakkāmiṃ pācināmukho;</i></a><br>
<a><i>Avidūre nisinnassa,</i></a><br>
<a><i>niyake paṇṇasanthare.</i></a></p>
<p><a data-ref="sc3, ms20Ap1_1648, msdiv44"><i>Tato me asanīpāto,</i></a><br>
<a><i>matthake nipatī tadā;</i></a><br>
<a><i>Sohaṃ maraṇakālamhi,</i></a><br>
<a><i>akāsiṃ punarañjaliṃ.</i></a></p>
<p><a data-ref="sc4, ms20Ap1_1649, msdiv45"><i>Dvenavute ito kappe,</i></a><br>
<a><i>añjaliṃ akariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>añjalissa idaṃ phalaṃ.</i></a></p>
<p><a data-ref="sc5, ms20Ap1_1650, msdiv46"><i>Catupaṇṇāsakappamhi,</i></a><br>
<a><i>migaketusanāmako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_1651, msdiv47"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1652"><i>Itthaṃ sudaṃ āyasmā ṭhitañjaliyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1653"><i>Ṭhitañjaliyattherassāpadānaṃ navamaṃ.</i></a></p>
</article>
</section>
</div>
</body>
</html>
