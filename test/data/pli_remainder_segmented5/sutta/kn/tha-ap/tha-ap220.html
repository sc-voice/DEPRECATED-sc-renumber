<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap220">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Hatthivagga</i></a></p>
<h1><a><i>8. Akkantasaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2872, msdiv37"><i>“Kusāṭakaṃ gahetvāna,</i></a><br>
<a><i>upajjhāyassahaṃ pure;</i></a><br>
<a><i>Mantañca anusikkhāmi,</i></a><br>
<a data-var="ganthādosassa → kaṇḍabhedassa (bj, pts-vp-pli1); gaṇḍabhedassa (sya1ed, sya2ed)"><i>ganthādosassa pattiyā.</i></a></p>
<p><a data-ref="sc2, ms20Ap1_2873, msdiv38"><i>Addasaṃ virajaṃ buddhaṃ,</i></a><br>
<a><i>Āhutīnaṃ paṭiggahaṃ;</i></a><br>
<a><i>Usabhaṃ pavaraṃ aggaṃ,</i></a><br>
<a data-var="gaṇuttamaṃ → gajuttamaṃ (sya1ed, sya2ed, pts-vp-pli1)"><i>Tissaṃ buddhaṃ gaṇuttamaṃ.</i></a></p>
<p><a data-ref="sc3, ms20Ap1_2874, msdiv39"><i>Kusāṭakaṃ pattharitaṃ,</i></a><br>
<a><i>akkamantaṃ naruttamaṃ;</i></a><br>
<a><i>Samuggataṃ mahāvīraṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc4, pts-vp-pli1.212, ms20Ap1_2875, msdiv40"><i>Disvā taṃ lokapajjotaṃ,</i></a><br>
<a><i>vimalaṃ candasannibhaṃ;</i></a><br>
<a><i>Avandiṃ satthuno pāde,</i></a><br>
<a><i>vippasannena cetasā.</i></a></p>
<p><a data-ref="sc5, ms20Ap1_2876, msdiv41"><i>Catunnavutito kappe,</i></a><br>
<a><i>yaṃ adāsiṃ kusāṭakaṃ;</i></a><br>
<a><i>Duggatiṃ nābhijānāmi,</i></a><br>
<a><i>kusāṭakassidaṃ phalaṃ.</i></a></p>
<p><a data-ref="sc6, ms20Ap1_2877, msdiv42"><i>Sattatiṃse ito kappe,</i></a><br>
<a><i>eko āsiṃ janādhipo;</i></a><br>
<a><i>Sunando nāma nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_2878, msdiv43"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_2879"><i>Itthaṃ sudaṃ āyasmā akkantasaññako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2880"><i>Akkantasaññakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
