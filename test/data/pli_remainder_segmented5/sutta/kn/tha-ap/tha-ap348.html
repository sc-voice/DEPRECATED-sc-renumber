<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap348">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekapadumiyavagga</i></a></p>
<h1><a><i>6. Campakapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3929, msdiv39"><i>“Himavantassāvidūre,</i></a><br>
<a data-var="jāpalo → cāpalo (bj); chāpalo (sya1ed, sya2ed); cāvalo (pts-vp-pli1)"><i>jāpalo nāma pabbato;</i></a><br>
<a><i>Buddho sudassano nāma,</i></a><br>
<a><i>vihāsi pabbatantare.</i></a></p>
<p><a data-var="hemavantaṃ → hemavataṃ (bj, pts-vp-pli1); hemavaṇṇaṃ (sya1ed, sya2ed)" data-ref="sc2, ms20Ap1_3930, msdiv40"><i>Pupphaṃ hemavantaṃ gayha,</i></a><br>
<a><i>Gacchaṃ vehāyasenahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>Oghatiṇṇamanāsavaṃ.</i></a></p>
<p><a data-ref="sc3, ms20Ap1_3931, msdiv41"><i>Satta campakapupphāni,</i></a><br>
<a><i>sīse katvānahaṃ tadā;</i></a><br>
<a><i>Buddhassa abhiropesiṃ,</i></a><br>
<a><i>sayambhussa mahesino.</i></a></p>
<p><a data-ref="sc4, ms20Ap1_3932, msdiv42"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_3933, msdiv43"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3934"><i>Itthaṃ sudaṃ āyasmā campakapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3935"><i>Campakapupphiyattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
