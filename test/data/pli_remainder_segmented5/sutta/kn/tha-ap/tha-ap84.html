<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap84">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>2. Gatasaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1697, msdiv10"><i>“Jātiyā sattavassohaṃ,</i></a><br>
<a><i>pabbajiṃ anagāriyaṃ;</i></a><br>
<a><i>Avandiṃ satthuno pāde,</i></a><br>
<a><i>vippasannena cetasā.</i></a></p>
<p><a data-ref="sc2, ms20Ap1_1698, msdiv11"><i>Sattanaṅgalakīpupphe,</i></a><br>
<a><i>ākāse ukkhipiṃ ahaṃ;</i></a><br>
<a><i>Tissaṃ buddhaṃ samuddissa,</i></a><br>
<a><i>anantaguṇasāgaraṃ.</i></a></p>
<p><a data-ref="sc3, ms20Ap1_1699, msdiv12"><i>Sugatānugataṃ maggaṃ,</i></a><br>
<a><i>pūjetvā haṭṭhamānaso;</i></a><br>
<a data-var="Añjaliñca → añjaliṃ va (pts-vp-pli1); añjalissa (mr)"><i>Añjaliñca tadākāsiṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc4, ms20Ap1_1700, msdiv13"><i>Dvenavute ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_1701, msdiv14"><i>Ito aṭṭhamake kappe,</i></a><br>
<a><i>tayo aggisikhā ahu;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_1702, msdiv15"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1703"><i>Itthaṃ sudaṃ āyasmā gatasaññako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1704"><i>Gatasaññakattherassāpadānaṃ dutiyaṃ.</i></a></p>
</article>
</section>
</div>
</body>
</html>
