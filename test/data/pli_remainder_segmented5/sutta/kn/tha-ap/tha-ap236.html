<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap236">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Udakāsanavagga</i></a></p>
<h1><a><i>4. Kilañjadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2992, msdiv14"><i>“Tivarāyaṃ pure ramme,</i></a><br>
<a><i>naḷakāro ahaṃ tadā;</i></a><br>
<a><i>Siddhatthe lokapajjote,</i></a><br>
<a><i>pasannā janatā tahiṃ.</i></a></p>
<p><a data-ref="sc2, ms20Ap1_2993, msdiv15"><i>Pūjatthaṃ lokanāthassa,</i></a><br>
<a><i>kilañjaṃ pariyesati;</i></a><br>
<a><i>Buddhapūjaṃ karontānaṃ,</i></a><br>
<a><i>kilañjaṃ adadiṃ ahaṃ.</i></a></p>
<p><a data-ref="sc3, ms20Ap1_2994, msdiv16"><i>Catunnavutito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>kilañjassa idaṃ phalaṃ.</i></a></p>
<p><a data-ref="sc4, ms20Ap1_2995, msdiv17"><i>Sattasattatikappamhi,</i></a><br>
<a data-var="jaladdharo → jutindharo (bj, pts-vp-pli1); jalandharo (sya1ed, sya2ed)"><i>rājā āsiṃ jaladdharo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2996, msdiv18"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2997"><i>Itthaṃ sudaṃ āyasmā kilañjadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2998"><i>Kilañjadāyakattherassāpadānaṃ catutthaṃ.</i></a></p>
</article>
</section>
</div>
</body>
</html>
