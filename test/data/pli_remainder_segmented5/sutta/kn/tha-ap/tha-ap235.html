<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap235">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Udakāsanavagga</i></a></p>
<h1><a><i>3. Sālapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2985, msdiv9"><i>“Aruṇavatiyā nagare,</i></a><br>
<a><i>ahosiṃ pūpiko tadā;</i></a><br>
<a><i>Mama dvārena gacchantaṃ,</i></a><br>
<a><i>sikhinaṃ addasaṃ jinaṃ.</i></a></p>
<p><a data-ref="sc2, ms20Ap1_2986, msdiv10"><i>Buddhassa pattaṃ paggayha,</i></a><br>
<a><i>sālapupphaṃ adāsahaṃ;</i></a><br>
<a><i>Sammaggatassa buddhassa,</i></a><br>
<a><i>vippasannena cetasā.</i></a></p>
<p><a data-ref="sc3, pts-vp-pli1.219, ms20Ap1_2987, msdiv11"><i>Ekattiṃse ito kappe,</i></a><br>
<a data-var="Yaṃ pupphamabhidāsahaṃ → yaṃ khajjakamadāsahaṃ (bj); yaṃ khajjamabhidāsahaṃ (pts-vp-pli1, mr)"><i>Yaṃ pupphamabhidāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>Sālapupphassidaṃ phalaṃ.</i></a></p>
<p><a data-ref="sc4, ms20Ap1_2988, msdiv12"><i>Ito cuddasakappamhi,</i></a><br>
<a><i>ahosiṃ amitañjalo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2989, msdiv13"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2990"><i>Itthaṃ sudaṃ āyasmā sālapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2991"><i>Sālapupphiyattherassāpadānaṃ tatiyaṃ.</i></a></p>
</article>
</section>
</div>
</body>
</html>
