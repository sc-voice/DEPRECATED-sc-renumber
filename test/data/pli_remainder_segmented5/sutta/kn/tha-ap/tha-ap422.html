<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap422">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhaddālivagga</i></a></p>
<h1><a><i>10. Mañcadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5451, msdiv184"><i>“Parinibbute kāruṇike,</i></a><br>
<a><i>siddhatthe lokanāyake;</i></a><br>
<a><i>Vitthārike pāvacane,</i></a><br>
<a><i>devamānusasakkate.</i></a></p>
<p><a data-ref="sc2, ms20Ap1_5452, msdiv185"><i>Caṇḍālo āsahaṃ tattha,</i></a><br>
<a><i>āsandipīṭhakārako;</i></a><br>
<a><i>Tena kammena jīvāmi,</i></a><br>
<a><i>tena posemi dārake.</i></a></p>
<p><a data-ref="sc3, ms20Ap1_5453, msdiv186"><i>Āsandiṃ sukataṃ katvā,</i></a><br>
<a><i>pasanno sehi pāṇibhi;</i></a><br>
<a><i>Sayamevupagantvāna,</i></a><br>
<a><i>bhikkhusaṃghassadāsahaṃ.</i></a></p>
<p><a data-ref="sc4, ms20Ap1_5454, msdiv187"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc5, ms20Ap1_5455, msdiv188"><i>Devalokagato santo,</i></a><br>
<a><i>modāmi tidase gaṇe;</i></a><br>
<a><i>Sayanāni mahagghāni,</i></a><br>
<a><i>nibbattanti yadicchakaṃ.</i></a></p>
<p><a data-ref="sc6, ms20Ap1_5456, msdiv189"><i>Paññāsakkhattuṃ devindo,</i></a><br>
<a><i>devarajjamakārayiṃ;</i></a><br>
<a><i>Asītikkhattuṃ rājā ca,</i></a><br>
<a><i>cakkavattī ahosahaṃ.</i></a></p>
<p><a data-ref="sc7, pts-vp-pli2.378, ms20Ap1_5457, msdiv190"><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ;</i></a><br>
<a><i>Sukhito yasavā homi,</i></a><br>
<a><i>mañcadānassidaṃ phalaṃ.</i></a></p>
<p><a data-ref="sc8, ms20Ap1_5458, msdiv191"><i>Devalokā cavitvāna,</i></a><br>
<a><i>emi ce mānusaṃ bhavaṃ;</i></a><br>
<a><i>Mahārahā susayanā,</i></a><br>
<a><i>sayameva bhavanti me.</i></a></p>
<p><a data-ref="sc9, ms20Ap1_5459, msdiv192"><i>Ayaṃ pacchimako mayhaṃ,</i></a><br>
<a><i>carimo vattate bhavo;</i></a><br>
<a data-var="sayane kāle → sayanakāle (sya1ed, sya2ed)"><i>Ajjāpi sayane kāle,</i></a><br>
<a><i>sayanaṃ upatiṭṭhati.</i></a></p>
<p><a data-ref="sc10, ms20Ap1_5460, msdiv193"><i>Catunnavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>mañcadānassidaṃ phalaṃ.</i></a></p>
<p><a data-ref="sc11, ms20Ap1_5461, msdiv194"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc12, ms20Ap1_5462, msdiv195"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc13, ms20Ap1_5463, msdiv196"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (4460)</i></a></p>
</blockquote>
<p><a data-ref="sc14, ms20Ap1_5464"><i>Itthaṃ sudaṃ āyasmā mañcadāyako thero imā gāthāyo abhāsitthāti.</i></a></p>
<p class="endsutta"><a data-ref="sc15, ms20Ap1_5465"><i>Mañcadāyakattherassāpadānaṃ dasamaṃ.</i></a></p>
<p class="endsection"><a data-var="bācattālīsamo → dvācattālīsatimo (bj); dvācattāḷīsamo (sya1ed, sya2ed); dvācattārīso (pts-vp-pli1)" data-ref="sc16, ms20Ap1_5466"><i>Bhaddālivaggo bācattālīsamo.</i></a></p>
<p class="uddana-intro"><a data-ref="sc17, ms20Ap1_5467"><i>Tassuddānaṃ</i></a></p>
<blockquote class="uddanagatha">
<p><a data-ref="sc18, ms20Ap1_5468"><i>Bhaddālī ekachatto ca,</i></a><br>
<a><i>tiṇasūlo ca maṃsado;</i></a><br>
<a><i>Nāgapallaviko dīpī,</i></a><br>
<a><i>ucchaṅgi yāgudāyako.</i></a></p>
<p><a data-ref="sc19, ms20Ap1_5469"><i>Patthodanī mañcadado,</i></a><br>
<a><i>gāthāyo gaṇitā ciha;</i></a><br>
<a><i>Dvesatāni ca gāthānaṃ,</i></a><br>
<a><i>gāthā cekā taduttari.</i></a></p>
</blockquote>
</article>
</section>
</div>
</body>
</html>
