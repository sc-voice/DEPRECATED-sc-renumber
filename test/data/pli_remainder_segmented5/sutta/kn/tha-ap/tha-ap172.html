<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap172">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a><i>10. Pañcaṅguliyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.186, ms20Ap1_2500, msdiv50"><i>“Tisso nāmāsi bhagavā,</i></a><br>
<a><i>lokajeṭṭho narāsabho;</i></a><br>
<a><i>Pavisati gandhakuṭiṃ,</i></a><br>
<a><i>vihārakusalo muni.</i></a></p>
<p><a data-ref="sc2, ms20Ap1_2501, msdiv51"><i>Sugandhamālamādāya,</i></a><br>
<a><i>agamāsiṃ jinantikaṃ;</i></a><br>
<a><i>Apasaddo ca sambuddhe,</i></a><br>
<a><i>pañcaṅgulimadāsahaṃ.</i></a></p>
<p><a data-ref="sc3, ms20Ap1_2502, msdiv52"><i>Dvenavute ito kappe,</i></a><br>
<a><i>yaṃ gandhamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="pañcaṅgulissidaṃ → pañcaṅguliyidaṃ (bj); pañcaṅgulimidaṃ (pts-vp-pli1)"><i>pañcaṅgulissidaṃ phalaṃ.</i></a></p>
<p><a data-ref="sc4, ms20Ap1_2503, msdiv53"><i>Dvesattatimhito kappe,</i></a><br>
<a><i>rājā āsiṃ sayampabho;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2504, msdiv54"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2098)</i></a></p>
</blockquote>
<p><a data-ref="sc6, ms20Ap1_2505"><i>Itthaṃ sudaṃ āyasmā pañcaṅguliyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2506"><i>Pañcaṅguliyattherassāpadānaṃ dasamaṃ.</i></a></p>
<p class="endsection"><a data-ref="sc8, ms20Ap1_2507"><i>Supāricariyavaggo sattarasamo.</i></a></p>
<p class="uddana-intro"><a data-ref="sc9, ms20Ap1_2508"><i>Tassuddānaṃ</i></a></p>
<blockquote class="uddanagatha">
<p><a data-ref="sc10, ms20Ap1_2509"><i>Supāricari kaṇaverī,</i></a><br>
<a><i>khajjako desapūjako;</i></a><br>
<a><i>Kaṇikāro sappidado,</i></a><br>
<a><i>yūthiko dussadāyako;</i></a><br>
<a><i>Māḷo ca pañcaṅguliko,</i></a><br>
<a><i>catupaññāsa gāthakāti.</i></a></p>
</blockquote>
</article>
</section>
</div>
</body>
</html>
