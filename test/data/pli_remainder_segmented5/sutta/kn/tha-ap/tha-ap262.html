<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap262">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Thomakavagga</i></a></p>
<h1><a><i>10. Aggapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3148, msdiv37"><i>“Suvaṇṇavaṇṇaṃ sambuddhaṃ,</i></a><br>
<a><i>Nisinnaṃ pabbatantare;</i></a><br>
<a data-var="raṃsena → raṃsiyā (bj, sya1ed, sya2ed)"><i>Obhāsayantaṃ raṃsena,</i></a><br>
<a><i>Sikhinaṃ sikhinaṃ yathā.</i></a></p>
<p><a data-ref="sc2, ms20Ap1_3149, msdiv38"><i>Aggajaṃ pupphamādāya,</i></a><br>
<a><i>upāgacchiṃ naruttamaṃ;</i></a><br>
<a><i>Pasannacitto sumano,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_3150, msdiv39"><i>Ekattiṃse ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_3151, msdiv40"><i>Pañcavīsatikappamhi,</i></a><br>
<a data-var="amitogato → amitavhayo (bj, pts-vp-pli1); mittaghātako (sya1ed, sya2ed)"><i>ahosi amitogato;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, pts-vp-pli1.230, ms20Ap1_3152, msdiv41"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2535)</i></a></p>
</blockquote>
<p><a data-ref="sc6, ms20Ap1_3153"><i>Itthaṃ sudaṃ āyasmā aggapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3154"><i>Aggapupphiyattherassāpadānaṃ dasamaṃ.</i></a></p>
<p class="endsection"><a data-ref="sc8, ms20Ap1_3155"><i>Thomakavaggo chabbīsatimo.</i></a></p>
<p class="uddana-intro"><a data-ref="sc9, ms20Ap1_3156"><i>Tassuddānaṃ</i></a></p>
<blockquote class="uddanagatha">
<p><a data-ref="sc10, ms20Ap1_3157"><i>Thomakekāsanacitakaṃ,</i></a><br>
<a><i>campako sattapāṭali;</i></a><br>
<a data-var="Pānadhi → pāhano (bj, pts-vp-pli1); pādu (sya1ed, sya2ed)"><i>Pānadhi mañjarī paṇṇaṃ,</i></a><br>
<a><i>kuṭido aggapupphiyo;</i></a><br>
<a><i>Gāthāyo gaṇitā cettha,</i></a><br>
<a><i>ekatālīsameva cāti.</i></a></p>
</blockquote>
</article>
</section>
</div>
</body>
</html>
