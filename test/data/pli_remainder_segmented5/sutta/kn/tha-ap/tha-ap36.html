<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap36">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṇḍadhānavagga</i></a></p>
<h1><a><i>4. Kāḷudāyittheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1126, msdiv48"><i>“Padumuttarabuddhassa,</i></a><br>
<a><i>lokajeṭṭhassa tādino;</i></a><br>
<a><i>Addhānaṃ paṭipannassa,</i></a><br>
<a><i>carato cārikaṃ tadā.</i></a></p>
<p><a data-ref="sc2, ms20Ap1_1127, msdiv49"><i>Suphullaṃ padumaṃ gayha,</i></a><br>
<a><i>uppalaṃ mallikañcahaṃ;</i></a><br>
<a><i>Paramannaṃ gahetvāna,</i></a><br>
<a><i>adāsiṃ satthuno ahaṃ.</i></a></p>
<p><a data-ref="sc3, ms20Ap1_1128, msdiv50"><i>Paribhuñji mahāvīro,</i></a><br>
<a><i>paramannaṃ subhojanaṃ;</i></a><br>
<a><i>Tañca pupphaṃ gahetvāna,</i></a><br>
<a><i>janassa sampadassayi.</i></a></p>
<p><a data-var="kantaṃ → kantayidaṃ (sya1ed, sya2ed)" data-ref="sc4, ms20Ap1_1129, msdiv51"><i>Iṭṭhaṃ kantaṃ piyaṃ loke,</i></a><br>
<a><i>jalajaṃ pupphamuttamaṃ;</i></a><br>
<a><i>Sudukkaraṃ kataṃ tena,</i></a><br>
<a><i>yo me pupphaṃ adāsidaṃ.</i></a></p>
<p><a data-ref="sc5, pts-vp-pli1.86, ms20Ap1_1130, msdiv52"><i>Yo pupphamabhiropesi,</i></a><br>
<a><i>paramannañcadāsi me;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-var="Dasa aṭṭha cakkhattuṃ → dasa caṭṭhakkhattuṃ (bj); dasamaṭṭhakkhattuñca (sya1ed, sya2ed); dasa caṭṭha cakkhattuñ (pts-vp-pli1)" data-ref="sc6, ms20Ap1_1131, msdiv53"><i>‘Dasa aṭṭha cakkhattuṃ so,</i></a><br>
<a><i>devarajjaṃ karissati;</i></a><br>
<a><i>Uppalaṃ padumañcāpi,</i></a><br>
<a><i>mallikañca taduttari.</i></a></p>
<p><a data-ref="sc7, ms20Ap1_1132, msdiv54"><i>Assa puññavipākena,</i></a><br>
<a><i>dibbagandhasamāyutaṃ;</i></a><br>
<a><i>Ākāse chadanaṃ katvā,</i></a><br>
<a><i>dhārayissati tāvade.</i></a></p>
<p><a data-ref="sc8, ms20Ap1_1133, msdiv55"><i>Pañcavīsatikkhattuñca,</i></a><br>
<a><i>cakkavattī bhavissati;</i></a><br>
<a><i>Pathabyā rajjaṃ pañcasataṃ,</i></a><br>
<a><i>vasudhaṃ āvasissati.</i></a></p>
<p><a data-ref="sc9, ms20Ap1_1134, msdiv56"><i>Kappasatasahassamhi,</i></a><br>
<a><i>okkākakulasambhavo;</i></a><br>
<a data-var="gottena → nāmena (sya1ed, sya2ed, mr)"><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc10, ms20Ap1_1135, msdiv57"><i>Sakakammābhiraddho so,</i></a><br>
<a><i>sukkamūlena codito;</i></a><br>
<a><i>Sakyānaṃ nandijanano,</i></a><br>
<a><i>ñātibandhu bhavissati.</i></a></p>
<p><a data-ref="sc11, ms20Ap1_1136, msdiv58"><i>So pacchā pabbajitvāna,</i></a><br>
<a><i>sukkamūlena codito;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo.</i></a></p>
<p><a data-ref="sc12, ms20Ap1_1137, msdiv59"><i>Paṭisambhidamanuppattaṃ,</i></a><br>
<a><i>katakiccamanāsavaṃ;</i></a><br>
<a data-var="taṃ → so (bj, pts-vp-pli1)"><i>Gotamo lokabandhu taṃ,</i></a><br>
<a><i>etadagge ṭhapessati.</i></a></p>
<p><a data-ref="sc13, ms20Ap1_1138, msdiv60"><i>Padhānapahitatto so,</i></a><br>
<a><i>upasanto nirūpadhi;</i></a><br>
<a><i>Udāyī nāma nāmena,</i></a><br>
<a><i>hessati satthu sāvako’.</i></a></p>
<p><a data-ref="sc14, ms20Ap1_1139, msdiv61"><i>Rāgo doso ca moho ca,</i></a><br>
<a><i>māno makkho ca dhaṃsito;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc15, ms20Ap1_1140, msdiv62"><i>Tosayiñcāpi sambuddhaṃ,</i></a><br>
<a><i>ātāpī nipako ahaṃ;</i></a><br>
<a data-var="Pasādito → pamodito (bj, pts-vp-pli1)"><i>Pasādito ca sambuddho,</i></a><br>
<a><i>etadagge ṭhapesi maṃ.</i></a></p>
<p><a data-ref="sc16, ms20Ap1_1141, msdiv63"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="kāḷudāyī → kāḷudāyi (sya1ed, sya2ed)" data-ref="sc17, ms20Ap1_1142"><i>Itthaṃ sudaṃ āyasmā kāḷudāyī thero imā gāthāyo abhāsitthāti.</i></a></p>
<p class="endsutta"><a data-ref="sc18, ms20Ap1_1143"><i>Kāḷudāyittherassāpadānaṃ catutthaṃ.</i></a></p>
</article>
</section>
</div>
</body>
</html>
