<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap317">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a><i>5. Pupphāsanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3533, msdiv20"><i>“Suvaṇṇavaṇṇaṃ sambuddhaṃ,</i></a><br>
<a data-var="Pītaraṃsiṃva → sataraṃsiṃva (bj); sataraṃsīva (sya1ed, sya2ed, pts-vp-pli1)"><i>Pītaraṃsiṃva bhāṇumaṃ;</i></a><br>
<a><i>Avidūrena gacchantaṃ,</i></a><br>
<a><i>Siddhatthaṃ aparājitaṃ.</i></a></p>
<p><a data-ref="sc2, ms20Ap1_3534, msdiv21"><i>Tassa paccuggamitvāna,</i></a><br>
<a><i>pavesetvāna assamaṃ;</i></a><br>
<a><i>Pupphāsanaṃ mayā dinnaṃ,</i></a><br>
<a><i>vippasannena cetasā.</i></a></p>
<p><a data-ref="sc3, ms20Ap1_3535, msdiv22"><i>Añjaliṃ paggahetvāna,</i></a><br>
<a><i>vedajāto tadā ahaṃ;</i></a><br>
<a><i>Buddhe cittaṃ pasādetvā,</i></a><br>
<a><i>taṃ kammaṃ pariṇāmayiṃ.</i></a></p>
<p><a data-ref="sc4, pts-vp-pli1.255, ms20Ap1_3536, msdiv23"><i>Yaṃ me atthi kataṃ puññaṃ,</i></a><br>
<a><i>sayambhumhaparājite;</i></a><br>
<a><i>Sabbena tena kusalena,</i></a><br>
<a><i>vimalo homi sāsane.</i></a></p>
<p><a data-ref="sc5, ms20Ap1_3537, msdiv24"><i>Catunnavutito kappe,</i></a><br>
<a><i>pupphāsanamadaṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pupphāsanassidaṃ phalaṃ.</i></a></p>
<p><a data-ref="sc6, ms20Ap1_3538, msdiv25"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3539"><i>Itthaṃ sudaṃ āyasmā pupphāsanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3540"><i>Pupphāsanadāyakattherassāpadānaṃ pañcamaṃ.</i></a></p>
</article>
</section>
</div>
</body>
</html>
