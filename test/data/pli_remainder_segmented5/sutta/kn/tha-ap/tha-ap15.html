<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap15">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sīhāsaniyavagga</i></a></p>
<h1><a><i>3. Nandattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_726, msdiv27"><i>“Padumuttarassa bhagavato,</i></a><br>
<a><i>Lokajeṭṭhassa tādino;</i></a><br>
<a><i>Vatthaṃ khomaṃ mayā dinnaṃ,</i></a><br>
<a><i>Sayambhussa mahesino.</i></a></p>
<p><a data-ref="sc2, ms20Ap1_727, msdiv28"><i>Taṃ me buddho viyākāsi,</i></a><br>
<a><i>jalajuttaranāmako;</i></a><br>
<a><i>‘Iminā vatthadānena,</i></a><br>
<a><i>hemavaṇṇo bhavissasi.</i></a></p>
<p><a data-ref="sc3, ms20Ap1_728, msdiv29"><i>Dve sampattī anubhotvā,</i></a><br>
<a><i>kusalamūlehi codito;</i></a><br>
<a><i>Gotamassa bhagavato,</i></a><br>
<a><i>kaniṭṭho tvaṃ bhavissasi.</i></a></p>
<p><a data-ref="sc4, ms20Ap1_729, msdiv30"><i>Rāgaratto sukhasīlo,</i></a><br>
<a><i>kāmesu gedhamāyuto;</i></a><br>
<a><i>Buddhena codito santo,</i></a><br>
<a data-var="tadā → tato (sya1ed, sya2ed, pts-vp-pli1)"><i>tadā tvaṃ pabbajissasi.</i></a></p>
<p><a data-ref="sc5, ms20Ap1_730, msdiv31"><i>Pabbajitvāna tvaṃ tattha,</i></a><br>
<a><i>kusalamūlena codito;</i></a><br>
<a><i>Sabbāsave pariññāya,</i></a><br>
<a><i>nibbāyissasināsavo’.</i></a></p>
<p><a data-var="Satta → sata … (bj, sya1ed, sya2ed)" data-ref="sc6, ms20Ap1_731, msdiv32"><i>Satta kappasahassamhi,</i></a><br>
<a><i>caturo ceḷanāmakā;</i></a><br>
<a><i>Saṭṭhi kappasahassamhi,</i></a><br>
<a><i>upacelā catujjanā.</i></a></p>
<p><a data-ref="sc7, ms20Ap1_732, msdiv33"><i>Pañca kappasahassamhi,</i></a><br>
<a><i>ceḷāva caturo janā;</i></a><br>
<a><i>Sattaratanasampannā,</i></a><br>
<a><i>catudīpamhi issarā.</i></a></p>
<p><a data-ref="sc8, ms20Ap1_733, msdiv34"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_734"><i>Itthaṃ sudaṃ āyasmā nando thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_735"><i>Nandattherassāpadānaṃ tatiyaṃ.</i></a></p>
</article>
</section>
</div>
</body>
</html>
