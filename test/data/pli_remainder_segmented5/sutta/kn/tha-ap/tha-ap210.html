<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap210">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kaṇikārapupphiyavagga</i></a></p>
<h1><a><i>8. Koraṇḍapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2798, msdiv35"><i>“Akkantañca padaṃ disvā,</i></a><br>
<a><i>cakkālaṅkārabhūsitaṃ;</i></a><br>
<a><i>Padenānupadaṃ yanto,</i></a><br>
<a><i>vipassissa mahesino.</i></a></p>
<p><a data-ref="sc2, ms20Ap1_2799, msdiv36"><i>Koraṇḍaṃ pupphitaṃ disvā,</i></a><br>
<a><i>samūlaṃ pūjitaṃ mayā;</i></a><br>
<a><i>Haṭṭho haṭṭhena cittena,</i></a><br>
<a><i>avandiṃ padamuttamaṃ.</i></a></p>
<p><a data-ref="sc3, ms20Ap1_2800, msdiv37"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2801, msdiv38"><i>Sattapaññāsakappamhi,</i></a><br>
<a><i>eko vītamalo ahuṃ;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2802, msdiv39"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2803"><i>Itthaṃ sudaṃ āyasmā koraṇḍapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2804"><i>Koraṇḍapupphiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
