<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap152">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a><i>10. Pallaṅkadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.175, ms20Ap1_2343, msdiv48"><i>“Sumedhassa bhagavato,</i></a><br>
<a><i>lokajeṭṭhassa tādino;</i></a><br>
<a><i>Pallaṅko hi mayā dinno,</i></a><br>
<a><i>sauttarasapacchado.</i></a></p>
<p><a data-ref="sc2, ms20Ap1_2344, msdiv49"><i>Sattaratanasampanno,</i></a><br>
<a><i>pallaṅko āsi so tadā;</i></a><br>
<a><i>Mama saṅkappamaññāya,</i></a><br>
<a><i>nibbattati sadā mama.</i></a></p>
<p><a data-ref="sc3, ms20Ap1_2345, msdiv50"><i>Tiṃsakappasahassamhi,</i></a><br>
<a><i>pallaṅkamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pallaṅkassa idaṃ phalaṃ.</i></a></p>
<p><a data-ref="sc4, ms20Ap1_2346, msdiv51"><i>Vīsakappasahassamhi,</i></a><br>
<a><i>suvaṇṇābhā tayo janā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2347, msdiv52"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1987)</i></a></p>
</blockquote>
<p><a data-ref="sc6, ms20Ap1_2348"><i>Itthaṃ sudaṃ āyasmā pallaṅkadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2349"><i>Pallaṅkadāyakattherassāpadānaṃ dasamaṃ.</i></a></p>
<p class="endsection"><a data-ref="sc8, ms20Ap1_2350"><i>Chattavaggo pannarasamo.</i></a></p>
<p class="uddana-intro"><a data-ref="sc9, ms20Ap1_2351"><i>Tassuddānaṃ</i></a></p>
<blockquote class="uddanagatha">
<p><a data-ref="sc10, ms20Ap1_2352"><i>Chattaṃ thambho ca vedi ca,</i></a><br>
<a><i>parivārumapupphiyo;</i></a><br>
<a><i>Anulepo ca maggo ca,</i></a><br>
<a><i>phalako ca vaṭaṃsako;</i></a><br>
<a><i>Pallaṅkadāyī ca gāthāyo,</i></a><br>
<a><i>chappaññāsa pakittitāti.</i></a></p>
</blockquote>
</article>
</section>
</div>
</body>
</html>
