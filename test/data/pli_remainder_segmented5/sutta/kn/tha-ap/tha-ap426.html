<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap426">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakiṃsammajjakavagga</i></a></p>
<h1><a><i>4. Sattakadambapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5536, msdiv61"><i>“Himavantassāvidūre,</i></a><br>
<a data-var="kukkuṭo → kadambo (bj, sya1ed, sya2ed, pts-vp-pli1)"><i>kukkuṭo nāma pabbato;</i></a><br>
<a><i>Tamhi pabbatapādamhi,</i></a><br>
<a><i>satta buddhā vasiṃsu te.</i></a></p>
<p><a data-ref="sc2, ms20Ap1_5537, msdiv62"><i>Kadambaṃ pupphitaṃ disvā,</i></a><br>
<a><i>paggahetvāna añjaliṃ;</i></a><br>
<a><i>Satta mālā gahetvāna,</i></a><br>
<a data-var="puññacittena → puṇṇacittena (sya1ed, sya2ed, mr)"><i>puññacittena okiriṃ.</i></a></p>
<p><a data-ref="sc3, ms20Ap1_5538, msdiv63"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc4, pts-vp-pli2.383, ms20Ap1_5539, msdiv64"><i>Catunnavutito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_5540, msdiv65"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_5541, msdiv66"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_5542, msdiv67"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_5543"><i>Itthaṃ sudaṃ āyasmā sattakadambapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_5544"><i>Sattakadambapupphiyattherassāpadānaṃ catutthaṃ.</i></a></p>
</article>
</section>
</div>
</body>
</html>
