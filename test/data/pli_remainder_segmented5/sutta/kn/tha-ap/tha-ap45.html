<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap45">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Upālivagga</i></a></p>
<h1><a data-var="3 Kāḷigodhāputtabhaddiyattheraapadāna → bhaddiyattherāpadānaṃ (si); bhaddiyakāḷigodhāyaputtattherāpadānaṃ (sya1ed, sya2ed); bhaddiya-kaḷigodhāya-puttattherāpadānaṃ (pts-vp-pli1)"><i>3 Kāḷigodhāputtabhaddiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1266, msdiv54"><i>“Padumuttarasambuddhaṃ,</i></a><br>
<a><i>mettacittaṃ mahāmuniṃ;</i></a><br>
<a><i>Upeti janatā sabbā,</i></a><br>
<a><i>sabbalokagganāyakaṃ.</i></a></p>
<p><a data-var="Sattukañca baddhakañca → vatthaṃ senāsanaṃceva (bj); sattukañca padakañca (bj-a); sattukañca pavākañca (sya1ed, sya2ed)" data-ref="sc2, ms20Ap1_1267, msdiv55"><i>Sattukañca baddhakañca,</i></a><br>
<a><i>āmisaṃ pānabhojanaṃ;</i></a><br>
<a><i>Dadanti satthuno sabbe,</i></a><br>
<a><i>puññakkhette anuttare.</i></a></p>
<p><a data-ref="sc3, pts-vp-pli1.96, ms20Ap1_1268, msdiv56"><i>Ahampi dānaṃ dassāmi,</i></a><br>
<a><i>devadevassa tādino;</i></a><br>
<a><i>Buddhaseṭṭhaṃ nimantetvā,</i></a><br>
<a><i>saṃghampi ca anuttaraṃ.</i></a></p>
<p><a data-ref="sc4, ms20Ap1_1269, msdiv57"><i>Uyyojitā mayā cete,</i></a><br>
<a><i>nimantesuṃ tathāgataṃ;</i></a><br>
<a><i>Kevalaṃ bhikkhusaṃghañca,</i></a><br>
<a><i>puññakkhettaṃ anuttaraṃ.</i></a></p>
<p><a data-ref="sc5, ms20Ap1_1270, msdiv58"><i>Satasahassapallaṅkaṃ,</i></a><br>
<a><i>sovaṇṇaṃ gonakatthataṃ;</i></a><br>
<a><i>Tūlikāpaṭalikāya,</i></a><br>
<a><i>khomakappāsikehi ca;</i></a><br>
<a><i>Mahārahaṃ paññāpayiṃ,</i></a><br>
<a><i>āsanaṃ buddhayuttakaṃ.</i></a></p>
<p><a data-ref="sc6, ms20Ap1_1271, msdiv59"><i>Padumuttaro lokavidū,</i></a><br>
<a><i>devadevo narāsabho;</i></a><br>
<a><i>Bhikkhusaṃghaparibyūḷho,</i></a><br>
<a><i>mama dvāramupāgami.</i></a></p>
<p><a data-ref="sc7, ms20Ap1_1272, msdiv60"><i>Paccuggantvāna sambuddhaṃ,</i></a><br>
<a><i>lokanāthaṃ yasassinaṃ;</i></a><br>
<a><i>Pasannacitto sumano,</i></a><br>
<a data-var="saṃgharaṃ → sakaṃ gharaṃ (bj); sagharaṃ (pts-vp-pli1)"><i>abhināmayiṃ saṃgharaṃ.</i></a></p>
<p><a data-ref="sc8, ms20Ap1_1273, msdiv61"><i>Bhikkhūnaṃ satasahassaṃ,</i></a><br>
<a><i>buddhañca lokanāyakaṃ;</i></a><br>
<a><i>Pasannacitto sumano,</i></a><br>
<a><i>paramannena tappayiṃ.</i></a></p>
<p><a data-ref="sc9, ms20Ap1_1274, msdiv62"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Bhikkhusaṃghe nisīditvā,</i></a><br>
<a><i>imā gāthā abhāsatha.</i></a></p>
<p><a data-ref="sc10, ms20Ap1_1275, msdiv63"><i>‘Yenidaṃ āsanaṃ dinnaṃ,</i></a><br>
<a><i>sovaṇṇaṃ gonakatthataṃ;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc11, ms20Ap1_1276, msdiv64"><i>Catusattatikkhattuṃ so,</i></a><br>
<a><i>devarajjaṃ karissati;</i></a><br>
<a><i>Anubhossati sampattiṃ,</i></a><br>
<a><i>accharāhi purakkhato.</i></a></p>
<p><a data-ref="sc12, ms20Ap1_1277, msdiv65"><i>Padesarajjaṃ sahassaṃ,</i></a><br>
<a><i>vasudhaṃ āvasissati;</i></a><br>
<a><i>Ekapaññāsakkhattuñca,</i></a><br>
<a><i>cakkavattī bhavissati.</i></a></p>
<p><a data-ref="sc13, ms20Ap1_1278, msdiv66"><i>Sabbāsu bhavayonīsu,</i></a><br>
<a data-var="uccākulī → uccākule (mr)"><i>uccākulī bhavissati;</i></a><br>
<a><i>So ca pacchā pabbajitvā,</i></a><br>
<a><i>sukkamūlena codito;</i></a><br>
<a><i>Bhaddiyo nāma nāmena,</i></a><br>
<a><i>hessati satthu sāvako’.</i></a></p>
<p><a data-ref="sc14, ms20Ap1_1279, msdiv67"><i>Vivekamanuyuttomhi,</i></a><br>
<a><i>pantasenanivāsahaṃ;</i></a><br>
<a><i>Phalañcādhigataṃ sabbaṃ,</i></a><br>
<a><i>cattaklesomhi ajjahaṃ.</i></a></p>
<p><a data-var="sabbaṃ → kammaṃ (?)" data-ref="sc15, ms20Ap1_1280, msdiv68"><i>Mama sabbaṃ abhiññāya,</i></a><br>
<a><i>sabbaññū lokanāyako;</i></a><br>
<a><i>Bhikkhusaṃghe nisīditvā,</i></a><br>
<a><i>etadagge ṭhapesi maṃ.</i></a></p>
<p><a data-ref="sc16, ms20Ap1_1281, msdiv69"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc17, pts-vp-pli1.97, ms20Ap1_1282"><i>Itthaṃ sudaṃ āyasmā bhaddiyo kāḷigodhāya putto thero imā gāthāyo abhāsitthāti.</i></a></p>
<p class="endsutta"><a data-ref="sc18, ms20Ap1_1283"><i>Bhaddiyassa kāḷigodhāya puttattherassāpadānaṃ tatiyaṃ.</i></a></p>
</article>
</section>
</div>
</body>
</html>
