<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap95">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a data-var="3 Aḍḍhaceḷakattheraapadāna → aḍḍhacelakattherāpadānaṃ (bj, sya1ed, sya2ed, pts-vp-pli1)"><i>3 Aḍḍhaceḷakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1782, msdiv14"><i>“Tissassāhaṃ bhagavato,</i></a><br>
<a><i>upaḍḍhadussamadāsahaṃ;</i></a><br>
<a data-var="Paramakāpaññapattomhi → paramakāruññapattomhi (si, sya1ed, sya2ed, mr); parakāpaññapattomhi (pts-vp-pli1)"><i>Paramakāpaññapattomhi,</i></a><br>
<a data-var="duggatena → duggandhena (bj, pts-vp-pli1)"><i>duggatena samappito.</i></a></p>
<p><a data-ref="sc2, ms20Ap1_1783, msdiv15"><i>Upaḍḍhadussaṃ datvāna,</i></a><br>
<a><i>kappaṃ saggamhi modahaṃ;</i></a><br>
<a><i>Avasesesu kappesu,</i></a><br>
<a><i>kusalaṃ kāritaṃ mayā.</i></a></p>
<p><a data-ref="sc3, ms20Ap1_1784, msdiv16"><i>Dvenavute ito kappe,</i></a><br>
<a><i>yaṃ dussamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dussadānassidaṃ phalaṃ.</i></a></p>
<p><a data-var="Ekūnapaññāsakappamhi → ekūnapaṇṇekappamhi (bj); ekapaññāsakappamhi (sya1ed, sya2ed); ekūnapaṇṇe kappamhi (pts-vp-pli1)" data-ref="sc4, ms20Ap1_1785, msdiv17"><i>Ekūnapaññāsakappamhi,</i></a><br>
<a><i>rājāno cakkavattino;</i></a><br>
<a><i>Samantacchadanā nāma,</i></a><br>
<a data-var="bāttiṃsāsuṃ → battiṃsāsuṃ (bj); khattiyāsuṃ (sya1ed, sya2ed, mr); battiṃsāsu (pts-vp-pli1)"><i>bāttiṃsāsuṃ janādhipā.</i></a></p>
<p><a data-ref="sc5, ms20Ap1_1786, msdiv18"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="aḍḍhaceḷako → aḍḍhacelako (bj, sya1ed, sya2ed, pts-vp-pli1)" data-ref="sc6, ms20Ap1_1787"><i>Itthaṃ sudaṃ āyasmā aḍḍhaceḷako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1788"><i>Aḍḍhaceḷakattherassāpadānaṃ tatiyaṃ.</i></a></p>
</article>
</section>
</div>
</body>
</html>
