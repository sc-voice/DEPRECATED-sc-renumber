<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap202">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a data-var="10 Yūthikapupphiyattheraapadāna → yūthikāpupphiyattherāpadānaṃ (bj)"><i>10 Yūthikapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2736, msdiv53"><i>“Padumuttaro nāma jino,</i></a><br>
<a><i>āhutīnaṃ paṭiggaho;</i></a><br>
<a><i>Pavanā nikkhamitvāna,</i></a><br>
<a><i>vihāraṃ yāti cakkhumā.</i></a></p>
<p><a data-ref="sc2, ms20Ap1_2737, msdiv54"><i>Ubho hatthehi paggayha,</i></a><br>
<a><i>yūthikaṃ pupphamuttamaṃ;</i></a><br>
<a><i>Buddhassa abhiropayiṃ,</i></a><br>
<a><i>mettacittassa tādino.</i></a></p>
<p><a data-ref="sc3, ms20Ap1_2738, msdiv55"><i>Tena cittappasādena,</i></a><br>
<a><i>anubhotvāna sampadā;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc4, ms20Ap1_2739, msdiv56"><i>Ito paññāsakappesu,</i></a><br>
<a><i>eko āsiṃ janādhipo;</i></a><br>
<a><i>Samittanandano nāma,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2740, msdiv57"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2265)</i></a></p>
</blockquote>
<p><a data-var="yūthikapupphiyo → yūthikāpupphiyo (bj)" data-ref="sc6, ms20Ap1_2741"><i>Itthaṃ sudaṃ āyasmā yūthikapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2742"><i>Yūthikapupphiyattherassāpadānaṃ dasamaṃ.</i></a></p>
<p class="endsection"><a><i>Tamālapupphiyavaggo vīsatimo.</i></a></p>
<p class="uddana-intro"><a data-ref="sc8, ms20Ap1_2743"><i>Tassuddānaṃ</i></a></p>
<blockquote class="uddanagatha">
<p><a data-ref="sc9, ms20Ap1_2744"><i>Tamālatiṇasanthāro,</i></a><br>
<a><i>khaṇḍaphulli asokiyo;</i></a><br>
<a><i>Aṅkolakī kisalayo,</i></a><br>
<a><i>tinduko nelapupphiyo;</i></a><br>
<a><i>Kiṃkaṇiko yūthiko ca,</i></a><br>
<a><i>gāthā paññāsa aṭṭha cāti.</i></a></p>
</blockquote>
<p class="uddana-intro"><a data-ref="sc10, ms20Ap1_2745"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc11, pts-vp-pli1.203, ms20Ap1_2746"><i>Bhikkhādāyī parivāro,</i></a><br>
<a><i>sereyyo sobhito tathā;</i></a><br>
<a><i>Chattañca bandhujīvī ca,</i></a><br>
<a><i>supāricariyopi ca.</i></a></p>
<p><a data-ref="sc12, ms20Ap1_2747"><i>Kumudo kuṭajo ceva,</i></a><br>
<a><i>tamāli dasamo kato;</i></a><br>
<a><i>Chasatāni ca gāthāni,</i></a><br>
<a><i>chasaṭṭhi ca tatuttari.</i></a></p>
</blockquote>
<p class="endsutta"><a data-ref="sc13, ms20Ap1_2748"><i>Bhikkhāvaggadasakaṃ.</i></a></p>
<p class="endsection"><a data-ref="sc14, ms20Ap1_2749"><i>Dutiyasatakaṃ samattaṃ.</i></a></p>
</article>
</section>
</div>
</body>
</html>
