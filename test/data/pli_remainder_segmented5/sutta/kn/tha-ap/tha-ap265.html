<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap265">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumukkhipavagga</i></a></p>
<h1><a><i>3. Aḍḍhacandiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3171, msdiv10"><i>“Tissassa kho bhagavato,</i></a><br>
<a><i>bodhiyā pādaputtame;</i></a><br>
<a><i>Aḍḍhacandaṃ mayā dinnaṃ,</i></a><br>
<a><i>dharaṇīruhapādape.</i></a></p>
<p><a data-ref="sc2, ms20Ap1_3172, msdiv11"><i>Dvenavute ito kappe,</i></a><br>
<a data-var="yaṃ candamabhiropayiṃ → yaṃ pupphamabhiropayiṃ (bj, pts-vp-pli1, mr)"><i>yaṃ candamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>bodhipūjāyidaṃ phalaṃ.</i></a></p>
<p><a data-ref="sc3, ms20Ap1_3173, msdiv12"><i>Pañcavīse ito kappe,</i></a><br>
<a><i>devalo nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc4, ms20Ap1_3174, msdiv13"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3175"><i>Itthaṃ sudaṃ āyasmā aḍḍhacandiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3176"><i>Aḍḍhacandiyattherassāpadānaṃ tatiyaṃ.</i></a></p>
</article>
</section>
</div>
</body>
</html>
