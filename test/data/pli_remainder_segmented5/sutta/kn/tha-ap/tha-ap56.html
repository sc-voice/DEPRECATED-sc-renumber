<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap56">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a data-var="4 Gandhodakiyattheraapadāna → gandhodakadāyakattherāpadānaṃ (sya1ed, sya2ed); gandhodakattherāpadānaṃ (pts-vp-pli1)"><i>4 Gandhodakiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1406, msdiv25"><i>“Padumuttarabuddhassa,</i></a><br>
<a><i>mahābodhimaho ahu;</i></a><br>
<a><i>Vicittaṃ ghaṭamādāya,</i></a><br>
<a><i>gandhodakamadāsahaṃ.</i></a></p>
<p><a data-ref="sc2, ms20Ap1_1407, msdiv26"><i>Nhānakāle ca bodhiyā,</i></a><br>
<a><i>mahāmegho pavassatha;</i></a><br>
<a><i>Ninnādo ca mahā āsi,</i></a><br>
<a><i>asaniyā phalantiyā.</i></a></p>
<p><a data-ref="sc3, ms20Ap1_1408, msdiv27"><i>Tenevāsanivegena,</i></a><br>
<a data-var="kālaṅkato → kālakato (bj, sya1ed, sya2ed, pts-vp-pli1) | ahaṃ → ahuṃ (bj)"><i>tattha kālaṅkato ahaṃ;</i></a><br>
<a><i>Devaloke ṭhito santo,</i></a><br>
<a><i>imā gāthā abhāsahaṃ.</i></a></p>
<p><a data-var="Aho buddhā aho dhammā → aho buddho aho dhammo (bj, sya1ed, sya2ed, csp1ed) 19Th1.A:402 (415 piṭṭhe)" data-ref="sc4, pts-vp-pli1.106, ms20Ap1_1409, msdiv28"><i>‘Aho buddhā aho dhammā,</i></a><br>
<a><i>aho no satthusampadā;</i></a><br>
<a data-var="Kaḷevaraṃ → kalebaraṃ (bj, pts-vp-pli1)"><i>Kaḷevaraṃ me patitaṃ,</i></a><br>
<a><i>devaloke ramāmahaṃ.</i></a></p>
<p><a data-ref="sc5, ms20Ap1_1410, msdiv29"><i>Ubbiddhaṃ bhavanaṃ mayhaṃ,</i></a><br>
<a><i>Satabhūmaṃ samuggataṃ;</i></a><br>
<a><i>Kaññāsatasahassāni,</i></a><br>
<a><i>Parivārenti maṃ sadā.</i></a></p>
<p><a data-ref="sc6, ms20Ap1_1411, msdiv30"><i>Ābādhā me na vijjanti,</i></a><br>
<a><i>soko mayhaṃ na vijjati;</i></a><br>
<a><i>Pariḷāhaṃ na passāmi,</i></a><br>
<a><i>puññakammassidaṃ phalaṃ.</i></a></p>
<p><a data-ref="sc7, ms20Ap1_1412, msdiv31"><i>Aṭṭhavīse kappasate,</i></a><br>
<a><i>rājā saṃvasito ahuṃ;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo’.</i></a></p>
<p><a data-ref="sc8, ms20Ap1_1413, msdiv32"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="gandhodakiyo → gandhodakadāyako (sya1ed, sya2ed)" data-ref="sc9, ms20Ap1_1414"><i>Itthaṃ sudaṃ āyasmā gandhodakiyo thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_1415"><i>Gandhodakiyattherassāpadānaṃ catutthaṃ.</i></a></p>
</article>
</section>
</div>
</body>
</html>
