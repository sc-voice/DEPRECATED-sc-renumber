<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap485">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Paṃsukūlavagga</i></a></p>
<h1><a><i>3. Bhisadāyakattheraapadāna</i></a></h1>
</div>
<blockquote class="gatha">
<p><a data-var="Ogayha yaṃ → ogayhāhaṃ (bj, pts-vp-pli1); oggayhāhaṃ (sya1ed, sya2ed)" data-ref="sc1, ms20Ap1_6215, msdiv27"><i>“Ogayha yaṃ pokkharaṇiṃ,</i></a><br>
<a><i>nānākuñjarasevitaṃ;</i></a><br>
<a><i>Uddharāmi bhisaṃ tattha,</i></a><br>
<a data-var="ghāsahetu → asanahetu (sya1ed, sya2ed)"><i>ghāsahetu ahaṃ tadā.</i></a></p>
<p><a data-ref="sc2, ms20Ap1_6216, msdiv28"><i>Bhagavā tamhi samaye,</i></a><br>
<a><i>padumuttarasavhayo;</i></a><br>
<a data-var="Rattambaradharo → rattakambaladharo (sya1ed, sya2ed)"><i>Rattambaradharo buddho,</i></a><br>
<a><i>gacchati anilañjase.</i></a></p>
<p><a data-ref="sc3, ms20Ap1_6217, msdiv29"><i>Dhunanto paṃsukūlāni,</i></a><br>
<a><i>saddamassosahaṃ tadā;</i></a><br>
<a><i>Uddhaṃ nijjhāyamānohaṃ,</i></a><br>
<a><i>addasaṃ lokanāyakaṃ.</i></a></p>
<p><a data-ref="sc4, ms20Ap1_6218, msdiv30"><i>Tattheva ṭhitako santo,</i></a><br>
<a><i>āyāciṃ lokanāyakaṃ;</i></a><br>
<a><i>‘Madhuṃ bhisehi savati,</i></a><br>
<a data-var="muḷālibhi → muḷālikaṃ (^tha-ap560#4 [Bhaddajittheraapadāna])"><i>khīraṃ sappiṃ muḷālibhi.</i></a></p>
<p><a data-ref="sc5, ms20Ap1_6219, msdiv31"><i>Paṭiggaṇhātu me buddho,</i></a><br>
<a><i>anukampāya cakkhumā’;</i></a><br>
<a><i>Tato kāruṇiko satthā,</i></a><br>
<a><i>oruhitvā mahāyaso.</i></a></p>
<p><a data-ref="sc6, ms20Ap1_6220, msdiv32"><i>Paṭiggaṇhi mamaṃ bhikkhaṃ,</i></a><br>
<a><i>anukampāya cakkhumā;</i></a><br>
<a><i>Paṭiggahetvā sambuddho,</i></a><br>
<a><i>akā me anumodanaṃ.</i></a></p>
<p><a data-var="hotu → hohi (bj, sya1ed, sya2ed, pts-vp-pli1, mr)" data-ref="sc7, ms20Ap1_6221, msdiv33"><i>‘Sukhī hotu mahāpuñña,</i></a><br>
<a><i>gati tuyhaṃ samijjhatu;</i></a><br>
<a><i>Iminā bhisadānena,</i></a><br>
<a><i>labhassu vipulaṃ sukhaṃ’.</i></a></p>
<p><a data-ref="sc8, pts-vp-pli2.421, ms20Ap1_6222, msdiv34"><i>Idaṃ vatvāna sambuddho,</i></a><br>
<a><i>jalajuttamanāmako;</i></a><br>
<a><i>Bhikkhamādāya sambuddho,</i></a><br>
<a><i>ambarenāgamā jino.</i></a></p>
<p><a data-ref="sc9, ms20Ap1_6223, msdiv35"><i>Tato bhisaṃ gahetvāna,</i></a><br>
<a><i>āgacchiṃ mama assamaṃ;</i></a><br>
<a data-var="lagetvāna → laggitvāna (sya1ed, sya2ed, mr)"><i>Bhisaṃ rukkhe lagetvāna,</i></a><br>
<a><i>mama dānamanussariṃ.</i></a></p>
<p><a data-ref="sc10, ms20Ap1_6224, msdiv36"><i>Mahāvāto vuṭṭhahitvā,</i></a><br>
<a><i>sañcālesi vanaṃ tadā;</i></a><br>
<a><i>Ākāso abhinādittha,</i></a><br>
<a><i>asaniyā phalantiyā.</i></a></p>
<p><a data-ref="sc11, ms20Ap1_6225, msdiv37"><i>Tato me asanīpāto,</i></a><br>
<a><i>matthake nipatī tadā;</i></a><br>
<a><i>Sohaṃ nisinnako santo,</i></a><br>
<a><i>tattha kālaṅkato ahuṃ.</i></a></p>
<p><a data-ref="sc12, ms20Ap1_6226, msdiv38"><i>Puññakammena saṃyutto,</i></a><br>
<a><i>tusitaṃ upapajjahaṃ;</i></a><br>
<a><i>Kaḷevaraṃ me patitaṃ,</i></a><br>
<a><i>devaloke ramiṃ ahaṃ.</i></a></p>
<p><a data-ref="sc13, ms20Ap1_6227, msdiv39"><i>Chaḷasītisahassāni,</i></a><br>
<a><i>nāriyo samalaṅkatā;</i></a><br>
<a data-var="Sāyaṃ pātaṃ → sāyapātaṃ (bj, pts-vp-pli1, csp1ed)"><i>Sāyaṃ pātaṃ upaṭṭhanti,</i></a><br>
<a><i>bhisadānassidaṃ phalaṃ.</i></a></p>
<p><a data-ref="sc14, ms20Ap1_6228, msdiv40"><i>Manussayonimāgantvā,</i></a><br>
<a><i>sukhito homahaṃ sadā;</i></a><br>
<a><i>Bhoge me ūnatā natthi,</i></a><br>
<a><i>bhisadānassidaṃ phalaṃ.</i></a></p>
<p><a data-ref="sc15, ms20Ap1_6229, msdiv41"><i>Anukampitako tena,</i></a><br>
<a><i>devadevena tādinā;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc16, ms20Ap1_6230, msdiv42"><i>Satasahassito kappe,</i></a><br>
<a data-var="bhisaṃ → bhikkhaṃ (sabbattha)"><i>yaṃ bhisaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>bhisadānassidaṃ phalaṃ.</i></a></p>
<p><a data-ref="sc17, ms20Ap1_6231, msdiv43"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc18, ms20Ap1_6232, msdiv44"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc19, ms20Ap1_6233, msdiv45"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc20, ms20Ap1_6234"><i>Itthaṃ sudaṃ āyasmā bhisadāyako thero imā gāthāyo abhāsitthāti.</i></a></p>
<p class="endsutta"><a data-ref="sc21, ms20Ap1_6235"><i>Bhisadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
