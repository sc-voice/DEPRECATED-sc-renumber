<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap94">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sudhāvagga</i></a></p>
<h1><a data-var="2 Sucintikattheraapadāna → sucintitattherāpadānaṃ (bj, pts-vp-pli1); supīṭhiyattherāpadānaṃ (sya1ed, sya2ed)"><i>2 Sucintikattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1774, msdiv8"><i>“Tissassa lokanāthassa,</i></a><br>
<a><i>suddhapīṭhamadāsahaṃ;</i></a><br>
<a><i>Haṭṭho haṭṭhena cittena,</i></a><br>
<a><i>buddhassādiccabandhuno.</i></a></p>
<p><a data-var="Aṭṭhārase → aṭṭhatiṃse (bj, sya1ed, sya2ed, pts-vp-pli1)" data-ref="sc2, ms20Ap1_1775, msdiv9"><i>Aṭṭhārase ito kappe,</i></a><br>
<a><i>rājā āsiṃ mahāruci;</i></a><br>
<a><i>Bhogo ca vipulo āsi,</i></a><br>
<a><i>sayanañca anappakaṃ.</i></a></p>
<p><a data-ref="sc3, ms20Ap1_1776, msdiv10"><i>Pīṭhaṃ buddhassa datvāna,</i></a><br>
<a><i>vippasannena cetasā;</i></a><br>
<a><i>Anubhomi sakaṃ kammaṃ,</i></a><br>
<a><i>pubbe sukatamattano.</i></a></p>
<p><a data-ref="sc4, pts-vp-pli1.134, ms20Ap1_1777, msdiv11"><i>Dvenavute ito kappe,</i></a><br>
<a><i>yaṃ pīṭhamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pīṭhadānassidaṃ phalaṃ.</i></a></p>
<p><a data-ref="sc5, ms20Ap1_1778, msdiv12"><i>Aṭṭhatiṃse ito kappe,</i></a><br>
<a><i>tayo te cakkavattino;</i></a><br>
<a><i>Ruci uparuci ceva,</i></a><br>
<a><i>mahāruci tatiyako.</i></a></p>
<p><a data-ref="sc6, ms20Ap1_1779, msdiv13"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sucintiko → sucintito (bj, pts-vp-pli1); supīṭhiyo (sya1ed, sya2ed)" data-ref="sc7, ms20Ap1_1780"><i>Itthaṃ sudaṃ āyasmā sucintiko thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1781"><i>Sucintikattherassāpadānaṃ dutiyaṃ.</i></a></p>
</article>
</section>
</div>
</body>
</html>
