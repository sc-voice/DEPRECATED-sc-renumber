<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap193">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a><i>1. Tamālapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2666, msdiv1"><i>“Cullāsītisahassāni,</i></a><br>
<a><i>thambhā sovaṇṇayā ahū;</i></a><br>
<a><i>Devalaṭṭhipaṭibhāgaṃ,</i></a><br>
<a><i>vimānaṃ me sunimmitaṃ.</i></a></p>
<p><a data-ref="sc2, ms20Ap1_2667, msdiv2"><i>Tamālapupphaṃ paggayha,</i></a><br>
<a><i>vippasannena cetasā;</i></a><br>
<a><i>Buddhassa abhiropayiṃ,</i></a><br>
<a><i>sikhino lokabandhuno.</i></a></p>
<p><a data-ref="sc3, ms20Ap1_2668, msdiv3"><i>Ekattiṃse ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2669, msdiv4"><i>Ito vīsatime kappe,</i></a><br>
<a><i>candatittoti ekako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2670, msdiv5"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2671"><i>Itthaṃ sudaṃ āyasmā tamālapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2672"><i>Tamālapupphiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
