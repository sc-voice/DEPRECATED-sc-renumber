<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap140">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a data-var="8 Ekapasādaniyattheraapadāna → ekaraṃsaniyattherāpadānaṃ (sya1ed, sya2ed); ekadaṃsaniyattherāpadānaṃ (pts-vp-pli1)"><i>8 Ekapasādaniyattheraapadāna</i></a></h1>
</div>
<blockquote class="gatha">
<p><a data-var="Nārado iti me nāmaṃ → nārado iti nāmena (sya1ed, sya2ed, mr)" data-ref="sc1, ms20Ap1_2250, msdiv55"><i>“Nārado iti me nāmaṃ,</i></a><br>
<a><i>kesavo iti maṃ vidū;</i></a><br>
<a><i>Kusalākusalaṃ esaṃ,</i></a><br>
<a><i>agamaṃ buddhasantikaṃ.</i></a></p>
<p><a data-ref="sc2, ms20Ap1_2251, msdiv56"><i>Mettacitto kāruṇiko,</i></a><br>
<a><i>atthadassī mahāmuni;</i></a><br>
<a><i>Assāsayanto satte so,</i></a><br>
<a><i>dhammaṃ deseti cakkhumā.</i></a></p>
<p><a data-ref="sc3, ms20Ap1_2252, msdiv57"><i>Sakaṃ cittaṃ pasādetvā,</i></a><br>
<a><i>sire katvāna añjaliṃ;</i></a><br>
<a><i>Satthāraṃ abhivādetvā,</i></a><br>
<a><i>pakkāmiṃ pācināmukho.</i></a></p>
<p><a data-ref="sc4, pts-vp-pli1.169, ms20Ap1_2253, msdiv58"><i>Sattarase kappasate,</i></a><br>
<a><i>rājā āsi mahīpati;</i></a><br>
<a><i>Amittatāpano nāma,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2254, msdiv59"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="ekapasādaniyo → ekaraṃsaniyo (sya1ed, sya2ed); ekadaṃsaniyo (pts-vp-pli1)" data-ref="sc6, ms20Ap1_2255"><i>Itthaṃ sudaṃ āyasmā ekapasādaniyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2256"><i>Ekapasādaniyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
