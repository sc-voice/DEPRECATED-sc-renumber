<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap292">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Paṇṇadāyakavagga</i></a></p>
<h1><a data-var="10 Pubbaṅgamiyattheraapadāna → pubbaṅgamaniyattherāpadānaṃ (sya1ed, sya2ed, pts-vp-pli1)"><i>10 Pubbaṅgamiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.243, ms20Ap1_3347, msdiv43"><i>“Cullāsītisahassāni,</i></a><br>
<a><i>pabbajimha akiñcanā;</i></a><br>
<a><i>Tesaṃ pubbaṅgamo āsiṃ,</i></a><br>
<a><i>uttamatthassa pattiyā.</i></a></p>
<p><a data-var="sabhavā → samohā (sya1ed, sya2ed); sabhāvā (pts-vp-pli1)" data-ref="sc2, ms20Ap1_3348, msdiv44"><i>Sarāgā sabhavā cete,</i></a><br>
<a><i>vippasannamanāvilā;</i></a><br>
<a><i>Upaṭṭhahiṃsu sakkaccaṃ,</i></a><br>
<a><i>pasannā sehi pāṇibhi.</i></a></p>
<p><a data-ref="sc3, ms20Ap1_3349, msdiv45"><i>Khīṇāsavā vantadosā,</i></a><br>
<a><i>katakiccā anāsavā;</i></a><br>
<a><i>Phariṃsu mettacittena,</i></a><br>
<a><i>sayambhū aparājitā.</i></a></p>
<p><a data-ref="sc4, ms20Ap1_3350, msdiv46"><i>Tesaṃ upaṭṭhahitvāna,</i></a><br>
<a><i>sambuddhānaṃ patissato;</i></a><br>
<a><i>Maraṇañca anuppatto,</i></a><br>
<a><i>devattañca agamhase.</i></a></p>
<p><a data-ref="sc5, ms20Ap1_3351, msdiv47"><i>Catunnavutito kappe,</i></a><br>
<a><i>yaṃ sīlamanupālayiṃ;</i></a><br>
<a><i>Duggatiṃ nābhijānāmi,</i></a><br>
<a><i>saññamassa idaṃ phalaṃ.</i></a></p>
<p><a data-ref="sc6, ms20Ap1_3352, msdiv48"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2666)</i></a></p>
</blockquote>
<p><a data-var="pubbaṅgamiyo → pubbaṅgamaniyo (sya1ed, sya2ed)" data-ref="sc7, ms20Ap1_3353"><i>Itthaṃ sudaṃ āyasmā pubbaṅgamiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3354"><i>Pubbaṅgamiyattherassāpadānaṃ dasamaṃ.</i></a></p>
<p class="endsection"><a data-ref="sc9, ms20Ap1_3355"><i>Paṇṇadāyakavaggo ekūnatiṃsatimo.</i></a></p>
<p class="uddana-intro"><a data-ref="sc10, ms20Ap1_3356"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_3357"><i>Paṇṇaṃ phalaṃ paccuggamaṃ,</i></a><br>
<a><i>ekapupphi ca maghavā;</i></a><br>
<a><i>Upaṭṭhākāpadānañca,</i></a><br>
<a><i>pabbajjā buddhupaṭṭhāko;</i></a><br>
<a><i>Pubbaṅgamo ca gāthāyo,</i></a><br>
<a><i>aṭṭhatālīsa kittitā.</i></a></p>
</blockquote>
</article>
</section>
</div>
</body>
</html>
