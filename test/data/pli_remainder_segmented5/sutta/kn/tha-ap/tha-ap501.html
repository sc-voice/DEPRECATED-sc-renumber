<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap501">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kiṅkaṇipupphavagga</i></a></p>
<h1><a data-var="9 Naḷakuṭidāyakattheraapadāna → naḷakuṭikadāyakattherāpadānaṃ (sya1ed, sya2ed, pts-vp-pli1)"><i>9 Naḷakuṭidāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.440, ms20Ap1_6539, msdiv93"><i>“Himavantassāvidūre,</i></a><br>
<a><i>hārito nāma pabbato;</i></a><br>
<a><i>Sayambhū nārado nāma,</i></a><br>
<a><i>rukkhamūle vasī tadā.</i></a></p>
<p><a data-ref="sc2, ms20Ap1_6540, msdiv94"><i>Naḷāgāraṃ karitvāna,</i></a><br>
<a><i>tiṇena chādayiṃ ahaṃ;</i></a><br>
<a><i>Caṅkamaṃ sodhayitvāna,</i></a><br>
<a><i>sayambhussa adāsahaṃ.</i></a></p>
<p><a data-ref="sc3, ms20Ap1_6541, msdiv95"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc4, ms20Ap1_6542, msdiv96"><i>Tattha me sukataṃ byamhaṃ,</i></a><br>
<a><i>naḷakuṭikanimmitaṃ;</i></a><br>
<a><i>Saṭṭhiyojanamubbedhaṃ,</i></a><br>
<a><i>tiṃsayojanavitthataṃ.</i></a></p>
<p><a data-ref="sc5, ms20Ap1_6543, msdiv97"><i>Catuddasesu kappesu,</i></a><br>
<a><i>devaloke ramiṃ ahaṃ;</i></a><br>
<a><i>Ekasattatikkhattuñca,</i></a><br>
<a><i>devarajjamakārayiṃ.</i></a></p>
<p><a data-ref="sc6, ms20Ap1_6544, msdiv98"><i>Catutiṃsatikkhattuñca,</i></a><br>
<a><i>cakkavattī ahosahaṃ;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc7, ms20Ap1_6545, msdiv99"><i>Dhammapāsādamāruyha,</i></a><br>
<a><i>sabbākāravarūpamaṃ;</i></a><br>
<a><i>Yadicchakāhaṃ vihare,</i></a><br>
<a><i>sakyaputtassa sāsane.</i></a></p>
<p><a data-ref="sc8, ms20Ap1_6546, msdiv100"><i>Ekatiṃse ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>naḷakuṭiyidaṃ phalaṃ.</i></a></p>
<p><a data-ref="sc9, ms20Ap1_6547, msdiv101"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc10, ms20Ap1_6548, msdiv102"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc11, ms20Ap1_6549, msdiv103"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="naḷakuṭidāyako → naḷakuṭikadāyako (sya1ed, sya2ed, pts-vp-pli1)" data-ref="sc12, ms20Ap1_6550"><i>Itthaṃ sudaṃ āyasmā naḷakuṭidāyako thero imā gāthāyo abhāsitthāti.</i></a></p>
<p class="endsutta"><a data-ref="sc13, ms20Ap1_6551"><i>Naḷakuṭidāyakattherassāpadānaṃ navamaṃ.</i></a></p>
</article>
</section>
</div>
</body>
</html>
