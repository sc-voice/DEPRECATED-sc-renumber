<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap29">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Subhūtivagga</i></a></p>
<h1><a data-var="7 Pulinapūjakattheraapadāna → puḷinapūjakattherāpadānaṃ (sya1ed, sya2ed, pts-vp-pli1)"><i>7 Pulinapūjakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.79, ms20Ap1_1036, msdiv165"><i>“Vipassissa bhagavato,</i></a><br>
<a><i>bodhiyā pādaputtame;</i></a><br>
<a data-var="Purāṇapulinaṃ → purāṇaṃ puḷinaṃ (sya1ed, sya2ed, pts-vp-pli1) | hitvā → chaḍḍetvā (bj, sya1ed, sya2ed, pts-vp-pli1)"><i>Purāṇapulinaṃ hitvā,</i></a><br>
<a><i>suddhapulinamākiriṃ.</i></a></p>
<p><a data-ref="sc2, ms20Ap1_1037, msdiv166"><i>Ekanavutito kappe,</i></a><br>
<a><i>yaṃ pulinamadāsahaṃ;</i></a><br>
<a><i>Duggatiṃ nābhijānāmi,</i></a><br>
<a><i>pulinadānassidaṃ phalaṃ.</i></a></p>
<p><a data-var="Tiṃsatime → tipaññāse (bj, sya1ed, sya2ed, pts-vp-pli1)" data-ref="sc3, ms20Ap1_1038, msdiv167"><i>Tiṃsatime ito kappe,</i></a><br>
<a><i>rājā āsiṃ janādhibhū;</i></a><br>
<a><i>Mahāpulinanāmena,</i></a><br>
<a><i>cakkavattī mahabbalo.</i></a></p>
<p><a data-ref="sc4, ms20Ap1_1039, msdiv168"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="pulinapūjako → puḷinapūjako (sya1ed, sya2ed, pts-vp-pli1)" data-ref="sc5, ms20Ap1_1040"><i>Itthaṃ sudaṃ āyasmā pulinapūjako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_1041"><i>Pulinapūjakattherassāpadānaṃ sattamaṃ.</i></a></p>
</article>
</section>
</div>
</body>
</html>
