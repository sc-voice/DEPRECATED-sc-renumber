<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap196">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a><i>4. Asokapūjakattheraapadāna</i></a></h1>
</div>
<blockquote class="gatha">
<p><a data-var="Tivarāyaṃ → tīvarāyaṃ (bj); tipurāyaṃ (sya1ed, sya2ed)" data-ref="sc1, pts-vp-pli1.199, ms20Ap1_2688, msdiv17"><i>“Tivarāyaṃ pure ramme,</i></a><br>
<a><i>rājuyyānaṃ ahu tadā;</i></a><br>
<a><i>Uyyānapālo tatthāsiṃ,</i></a><br>
<a><i>rañño baddhacaro ahaṃ.</i></a></p>
<p><a data-ref="sc2, ms20Ap1_2689, msdiv18"><i>Padumo nāma nāmena,</i></a><br>
<a><i>sayambhū sappabho ahu;</i></a><br>
<a data-var="Nisinnaṃ → nisinno (mr)"><i>Nisinnaṃ puṇḍarīkamhi,</i></a><br>
<a><i>chāyā na jahi taṃ muniṃ.</i></a></p>
<p><a data-ref="sc3, ms20Ap1_2690, msdiv19"><i>Asokaṃ pupphitaṃ disvā,</i></a><br>
<a><i>piṇḍibhāraṃ sudassanaṃ;</i></a><br>
<a><i>Buddhassa abhiropesiṃ,</i></a><br>
<a><i>jalajuttamanāmino.</i></a></p>
<p><a data-ref="sc4, ms20Ap1_2691, msdiv20"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_2692, msdiv21"><i>Sattatiṃsamhito kappe,</i></a><br>
<a data-var="araṇañjahā → aruṇañjahā (bj, pts-vp-pli1)"><i>soḷasa araṇañjahā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2693, msdiv22"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2694"><i>Itthaṃ sudaṃ āyasmā asokapūjako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2695"><i>Asokapūjakattherassāpadānaṃ catutthaṃ.</i></a></p>
</article>
</section>
</div>
</body>
</html>
