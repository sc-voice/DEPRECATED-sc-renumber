<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap215">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Hatthivagga</i></a></p>
<h1><a><i>3. Saccasaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2836, msdiv11"><i>“Vessabhū tamhi samaye,</i></a><br>
<a><i>bhikkhusaṃghapurakkhato;</i></a><br>
<a><i>Deseti ariyasaccāni,</i></a><br>
<a><i>nibbāpento mahājanaṃ.</i></a></p>
<p><a data-ref="sc2, ms20Ap1_2837, msdiv12"><i>Paramakāruññapattomhi,</i></a><br>
<a><i>samitiṃ agamāsahaṃ;</i></a><br>
<a><i>Sohaṃ nisinnako santo,</i></a><br>
<a><i>dhammamassosi satthuno.</i></a></p>
<p><a data-ref="sc3, ms20Ap1_2838, msdiv13"><i>Tassāhaṃ dhammaṃ sutvāna,</i></a><br>
<a><i>devalokaṃ agacchahaṃ;</i></a><br>
<a><i>Tiṃsakappāni devesu,</i></a><br>
<a><i>avasiṃ tatthahaṃ pure.</i></a></p>
<p><a data-ref="sc4, ms20Ap1_2839, msdiv14"><i>Ekattiṃse ito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>saccasaññāyidaṃ phalaṃ.</i></a></p>
<p><a data-ref="sc5, ms20Ap1_2840, msdiv15"><i>Chabbīsamhi ito kappe,</i></a><br>
<a><i>eko āsiṃ janādhipo;</i></a><br>
<a><i>Ekaphusitanāmena,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_2841, msdiv16"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2842"><i>Itthaṃ sudaṃ āyasmā saccasaññako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2843"><i>Saccasaññakattherassāpadānaṃ tatiyaṃ.</i></a></p>
</article>
</section>
</div>
</body>
</html>
