<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap85">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a data-var="3 Nipannañjalikattheraapadāna → nipannañjaliyattherāpadānaṃ (bj); pannañjalikattherāpadānaṃ (pts-vp-pli1)"><i>3 Nipannañjalikattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.128, ms20Ap1_1705, msdiv16"><i>“Rukkhamūle nisinnohaṃ,</i></a><br>
<a><i>byādhito paramena ca;</i></a><br>
<a><i>Paramakāruññapattomhi,</i></a><br>
<a><i>araññe kānane ahaṃ.</i></a></p>
<p><a data-ref="sc2, ms20Ap1_1706, msdiv17"><i>Anukampaṃ upādāya,</i></a><br>
<a><i>tisso satthā upesi maṃ;</i></a><br>
<a><i>Sohaṃ nipannako santo,</i></a><br>
<a><i>sire katvāna añjaliṃ.</i></a></p>
<p><a data-ref="sc3, ms20Ap1_1707, msdiv18"><i>Pasannacitto sumano,</i></a><br>
<a><i>sabbasattānamuttamaṃ;</i></a><br>
<a><i>Sambuddhaṃ abhivādetvā,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc4, ms20Ap1_1708, msdiv19"><i>Dvenavute ito kappe,</i></a><br>
<a><i>yaṃ vandiṃ purisuttamaṃ;</i></a><br>
<a><i>Duggatiṃ nābhijānāmi,</i></a><br>
<a><i>vandanāya idaṃ phalaṃ.</i></a></p>
<p><a data-ref="sc5, ms20Ap1_1709, msdiv20"><i>Ito pañcamake kappe,</i></a><br>
<a><i>pañcevāsuṃ mahāsikhā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_1710, msdiv21"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="nipannañjaliko → nipannañjaliyo (bj); pannañjaliyo (pts-vp-pli1)" data-ref="sc7, ms20Ap1_1711"><i>Itthaṃ sudaṃ āyasmā nipannañjaliko thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1712"><i>Nipannañjalikattherassāpadānaṃ tatiyaṃ.</i></a></p>
</article>
</section>
</div>
</body>
</html>
