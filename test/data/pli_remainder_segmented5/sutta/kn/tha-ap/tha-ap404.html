<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap404">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Metteyyavagga</i></a></p>
<h1><a><i>2. Puṇṇakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli2.341, ms20Ap1_4877, msdiv29"><i>“Pabbhārakūṭaṃ nissāya,</i></a><br>
<a><i>sayambhū aparājito;</i></a><br>
<a data-var="Ābādhiko ca so → ābādhiko garu (bj); ābādhiko va yo (pts-vp-pli1)"><i>Ābādhiko ca so buddho,</i></a><br>
<a><i>vasati pabbatantare.</i></a></p>
<p><a data-ref="sc2, ms20Ap1_4878, msdiv30"><i>Mama assamasāmantā,</i></a><br>
<a><i>panādo āsi tāvade;</i></a><br>
<a><i>Buddhe nibbāyamānamhi,</i></a><br>
<a data-var="udapajjatha → upapajjatha (bj); āsi tāvade (sya1ed, sya2ed, pts-vp-pli1, mr)"><i>āloko udapajjatha.</i></a></p>
<p><a data-ref="sc3, ms20Ap1_4879, msdiv31"><i>Yāvatā vanasaṇḍasmiṃ,</i></a><br>
<a><i>acchakokataracchakā;</i></a><br>
<a data-var="Vāḷā → vyagghā (bj); bālā ca (sya1ed, sya2ed); vālā ca (pts-vp-pli1)"><i>Vāḷā ca kesarī sabbe,</i></a><br>
<a><i>abhigajjiṃsu tāvade.</i></a></p>
<p><a data-ref="sc4, ms20Ap1_4880, msdiv32"><i>Uppātaṃ tamahaṃ disvā,</i></a><br>
<a><i>pabbhāraṃ agamāsahaṃ;</i></a><br>
<a><i>Tatthaddassāsiṃ sambuddhaṃ,</i></a><br>
<a><i>nibbutaṃ aparājitaṃ.</i></a></p>
<p><a data-ref="sc5, ms20Ap1_4881, msdiv33"><i>Suphullaṃ sālarājaṃva,</i></a><br>
<a><i>sataraṃsiṃva uggataṃ;</i></a><br>
<a><i>Vītaccikaṃva aṅgāraṃ,</i></a><br>
<a><i>nibbutaṃ aparājitaṃ.</i></a></p>
<p><a data-ref="sc6, ms20Ap1_4882, msdiv34"><i>Tiṇaṃ kaṭṭhañca pūretvā,</i></a><br>
<a><i>citakaṃ tatthakāsahaṃ;</i></a><br>
<a><i>Citakaṃ sukataṃ katvā,</i></a><br>
<a><i>sarīraṃ jhāpayiṃ ahaṃ.</i></a></p>
<p><a data-ref="sc7, ms20Ap1_4883, msdiv35"><i>Sarīraṃ jhāpayitvāna,</i></a><br>
<a><i>gandhatoyaṃ samokiriṃ;</i></a><br>
<a><i>Antalikkhe ṭhito yakkho,</i></a><br>
<a><i>nāmamaggahi tāvade.</i></a></p>
<p><a data-var="Yaṃ pūritaṃ → taṃ pūritaṃ (sya1ed, sya2ed, pts-vp-pli1); sappurisa (mr)" data-ref="sc8, ms20Ap1_4884, msdiv36"><i>‘Yaṃ pūritaṃ tayā kiccaṃ,</i></a><br>
<a><i>sayambhussa mahesino;</i></a><br>
<a><i>Puṇṇako nāma nāmena,</i></a><br>
<a data-var="sadā hohi tuvaṃ → yadā hosi tuvaṃ (sya1ed, sya2ed); sadā hohiti tvaṃ (mr)"><i>sadā hohi tuvaṃ mune’.</i></a></p>
<p><a data-ref="sc9, ms20Ap1_4885, msdiv37"><i>Tamhā kāyā cavitvāna,</i></a><br>
<a><i>devalokaṃ agacchahaṃ;</i></a><br>
<a><i>Tattha dibbamayo gandho,</i></a><br>
<a data-var="antalikkhā pavassati → antalikkhe pavāyati (bj, pts-vp-pli1)"><i>antalikkhā pavassati.</i></a></p>
<p><a data-ref="sc10, ms20Ap1_4886, msdiv38"><i>Tatrāpi nāmadheyyaṃ me,</i></a><br>
<a><i>puṇṇakoti ahū tadā;</i></a><br>
<a><i>Devabhūto manusso vā,</i></a><br>
<a><i>saṅkappaṃ pūrayāmahaṃ.</i></a></p>
<p><a data-ref="sc11, ms20Ap1_4887, msdiv39"><i>Idaṃ pacchimakaṃ mayhaṃ,</i></a><br>
<a><i>carimo vattate bhavo;</i></a><br>
<a><i>Idhāpi puṇṇako nāma,</i></a><br>
<a><i>nāmadheyyaṃ pakāsati.</i></a></p>
<p><a data-ref="sc12, ms20Ap1_4888, msdiv40"><i>Tosayitvāna sambuddhaṃ,</i></a><br>
<a><i>gotamaṃ sakyapuṅgavaṃ;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc13, ms20Ap1_4889, msdiv41"><i>Ekanavutito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>tanukiccassidaṃ phalaṃ.</i></a></p>
<p><a data-ref="sc14, ms20Ap1_4890, msdiv42"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc15, ms20Ap1_4891, msdiv43"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc16, ms20Ap1_4892, msdiv44"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc17, ms20Ap1_4893"><i>Itthaṃ sudaṃ āyasmā puṇṇako thero imā gāthāyo abhāsitthāti.</i></a></p>
<p class="endsutta"><a data-ref="sc18, ms20Ap1_4894"><i>Puṇṇakattherassāpadānaṃ dutiyaṃ.</i></a></p>
</article>
</section>
</div>
</body>
</html>
