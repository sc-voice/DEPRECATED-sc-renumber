<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap314">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a><i>2. Bhojanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3511, msdiv4"><i>“Sujāto sālalaṭṭhīva,</i></a><br>
<a><i>sobhañjanamivuggato;</i></a><br>
<a><i>Indalaṭṭhirivākāse,</i></a><br>
<a><i>virocati sadā jino.</i></a></p>
<p><a data-ref="sc2, ms20Ap1_3512, msdiv5"><i>Tassa devātidevassa,</i></a><br>
<a><i>vessabhussa mahesino;</i></a><br>
<a><i>Adāsi bhojanamahaṃ,</i></a><br>
<a><i>vippasannena cetasā.</i></a></p>
<p><a data-ref="sc3, ms20Ap1_3513, msdiv6"><i>Taṃ me buddho anumodi,</i></a><br>
<a><i>sayambhū aparājito;</i></a><br>
<a><i>Bhave nibbattamānamhi,</i></a><br>
<a><i>phalaṃ nibbattatū tava.</i></a></p>
<p><a data-ref="sc4, ms20Ap1_3514, msdiv7"><i>Ekattiṃse ito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>bhojanassa idaṃ phalaṃ.</i></a></p>
<p><a data-ref="sc5, ms20Ap1_3515, msdiv8"><i>Pañcavīse ito kappe,</i></a><br>
<a><i>eko āsiṃ amittako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_3516, msdiv9"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3517"><i>Itthaṃ sudaṃ āyasmā bhojanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3518"><i>Bhojanadāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
