<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap134">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a><i>2. Sudassanattheraapadāna</i></a></h1>
</div>
<blockquote class="gatha">
<p><a data-var="Vinatā nadiyā tīre → vitatthānadiyā tīre (bj); vitthatāya nadiyā tīre (sya1ed, sya2ed); vitthatāya nadītīre (pts-vp-pli1); vitthatāya naditīre (aṭṭha.)" data-ref="sc1, ms20Ap1_2193, msdiv10"><i>“Vinatā nadiyā tīre,</i></a><br>
<a data-var="pilakkhu → pilakkho (bj 19Th1.A:398); milakkhu (sya1ed, sya2ed); pilakkha … (pts-vp-pli1)"><i>pilakkhu phalito ahu;</i></a><br>
<a><i>Tāhaṃ rukkhaṃ gavesanto,</i></a><br>
<a><i>addasaṃ lokanāyakaṃ.</i></a></p>
<p><a data-ref="sc2, ms20Ap1_2194, msdiv11"><i>Ketakaṃ pupphitaṃ disvā,</i></a><br>
<a><i>vaṇṭe chetvānahaṃ tadā;</i></a><br>
<a><i>Buddhassa abhiropesiṃ,</i></a><br>
<a><i>sikhino lokabandhuno.</i></a></p>
<p><a data-ref="sc3, ms20Ap1_2195, msdiv12"><i>Yena ñāṇena pattosi,</i></a><br>
<a><i>accutaṃ amataṃ padaṃ;</i></a><br>
<a><i>Taṃ ñāṇaṃ abhipūjemi,</i></a><br>
<a><i>buddhaseṭṭha mahāmuni.</i></a></p>
<p><a data-ref="sc4, ms20Ap1_2196, msdiv13"><i>Ñāṇamhi pūjaṃ katvāna,</i></a><br>
<a><i>pilakkhumaddasaṃ ahaṃ;</i></a><br>
<a data-var="taṃ paññaṃ → taṃ saññaṃ (si, sya1ed, sya2ed, pts-vp-pli1); taṃ puññaṃ (mr)"><i>Paṭiladdhomhi taṃ paññaṃ,</i></a><br>
<a><i>ñāṇapūjāyidaṃ phalaṃ.</i></a></p>
<p><a data-ref="sc5, pts-vp-pli1.165, ms20Ap1_2197, msdiv14"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>ñāṇapūjāyidaṃ phalaṃ.</i></a></p>
<p><a data-ref="sc6, ms20Ap1_2198, msdiv15"><i>Ito terasakappamhi,</i></a><br>
<a><i>dvādasāsuṃ phaluggatā;</i></a><br>
<a><i>Sattaratanasampannā,</i></a><br>
<a><i>cakkavattī mahapphalā.</i></a></p>
<p><a data-ref="sc7, ms20Ap1_2199, msdiv16"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_2200"><i>Itthaṃ sudaṃ āyasmā sudassano thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_2201"><i>Sudassanattherassāpadānaṃ dutiyaṃ.</i></a></p>
</article>
</section>
</div>
</body>
</html>
