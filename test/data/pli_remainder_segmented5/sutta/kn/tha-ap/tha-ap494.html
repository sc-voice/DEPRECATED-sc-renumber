<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap494">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kiṅkaṇipupphavagga</i></a></p>
<h1><a><i>2. Paṃsukūlapūjakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6439, msdiv8"><i>“Himavantassāvidūre,</i></a><br>
<a><i>udaṅgaṇo nāma pabbato;</i></a><br>
<a><i>Tatthaddasaṃ paṃsukūlaṃ,</i></a><br>
<a><i>dumaggamhi vilambitaṃ.</i></a></p>
<p><a data-ref="sc2, ms20Ap1_6440, msdiv9"><i>Tīṇi kiṅkaṇipupphāni,</i></a><br>
<a><i>ocinitvānahaṃ tadā;</i></a><br>
<a><i>Haṭṭho haṭṭhena cittena,</i></a><br>
<a><i>paṃsukūlamapūjayiṃ.</i></a></p>
<p><a data-ref="sc3, ms20Ap1_6441, msdiv10"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc4, ms20Ap1_6442, msdiv11"><i>Ekanavutito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pūjitvā arahaddhajaṃ.</i></a></p>
<p><a data-ref="sc5, ms20Ap1_6443, msdiv12"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_6444, msdiv13"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_6445, msdiv14"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_6446"><i>Itthaṃ sudaṃ āyasmā paṃsukūlapūjako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_6447"><i>Paṃsukūlapūjakattherassāpadānaṃ dutiyaṃ.</i></a></p>
</article>
</section>
</div>
</body>
</html>
