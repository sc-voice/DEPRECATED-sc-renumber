<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap406">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Metteyyavagga</i></a></p>
<h1><a><i>4. Dhotakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4924, msdiv72"><i>“Gaṅgā bhāgīrathī nāma,</i></a><br>
<a data-var="himavantā pabhāvitā → himavantappabhāvitā (si)"><i>himavantā pabhāvitā;</i></a><br>
<a><i>Haṃsavatiyā dvārena,</i></a><br>
<a><i>anusandati tāvade.</i></a></p>
<p><a data-ref="sc2, ms20Ap1_4925, msdiv73"><i>Sobhito nāma ārāmo,</i></a><br>
<a><i>gaṅgākūle sumāpito;</i></a><br>
<a><i>Tattha padumuttaro buddho,</i></a><br>
<a><i>vasate lokanāyako.</i></a></p>
<p><a data-ref="sc3, pts-vp-pli2.344, ms20Ap1_4926, msdiv74"><i>Tidasehi yathā indo,</i></a><br>
<a><i>manujehi purakkhato;</i></a><br>
<a><i>Nisīdi tattha bhagavā,</i></a><br>
<a><i>asambhītova kesarī.</i></a></p>
<p><a data-ref="sc4, ms20Ap1_4927, msdiv75"><i>Nagare haṃsavatiyā,</i></a><br>
<a data-var="vasāmi → ahosiṃ (sya1ed, sya2ed)"><i>vasāmi brāhmaṇo ahaṃ;</i></a><br>
<a><i>Chaḷaṅgo nāma nāmena,</i></a><br>
<a><i>evaṃnāmo mahāmuni.</i></a></p>
<p><a data-ref="sc5, ms20Ap1_4928, msdiv76"><i>Aṭṭhārasa sissasatā,</i></a><br>
<a><i>parivārenti maṃ tadā;</i></a><br>
<a><i>Tehi sissehi samito,</i></a><br>
<a><i>gaṅgātīraṃ upāgamiṃ.</i></a></p>
<p><a data-ref="sc6, ms20Ap1_4929, msdiv77"><i>Tatthaddasāsiṃ samaṇe,</i></a><br>
<a><i>nikkuhe dhotapāpake;</i></a><br>
<a data-var="Bhāgīrathiṃ tarantehaṃ → bhāgīrasintarantohaṃ (sya1ed, sya2ed); bhāgīrasim tarantohaṃ (pts-vp-pli1)"><i>Bhāgīrathiṃ tarantehaṃ,</i></a><br>
<a><i>evaṃ cintesi tāvade.</i></a></p>
<p><a data-var="Sāyaṃ pātaṃ → sāyapātaṃ (pts-vp-pli1)" data-ref="sc7, ms20Ap1_4930, msdiv78"><i>‘Sāyaṃ pātaṃ tarantāme,</i></a><br>
<a><i>buddhaputtā mahāyasā;</i></a><br>
<a><i>Vihesayanti attānaṃ,</i></a><br>
<a><i>tesaṃ attā vihaññati.</i></a></p>
<p><a data-ref="sc8, ms20Ap1_4931, msdiv79"><i>Sadevakassa lokassa,</i></a><br>
<a><i>buddho aggo pavuccati;</i></a><br>
<a><i>Natthi me dakkhiṇe kāraṃ,</i></a><br>
<a><i>gatimaggavisodhanaṃ.</i></a></p>
<p><a data-ref="sc9, ms20Ap1_4932, msdiv80"><i>Yannūna buddhaseṭṭhassa,</i></a><br>
<a><i>setuṃ gaṅgāya kāraye;</i></a><br>
<a data-var="kammaṃ → setuṃ (sya1ed, sya2ed)"><i>Kārāpetvā imaṃ kammaṃ,</i></a><br>
<a><i>santarāmi imaṃ bhavaṃ’.</i></a></p>
<p><a data-ref="sc10, ms20Ap1_4933, msdiv81"><i>Satasahassaṃ datvāna,</i></a><br>
<a><i>setuṃ kārāpayiṃ ahaṃ;</i></a><br>
<a><i>Saddahanto kataṃ kāraṃ,</i></a><br>
<a><i>vipulaṃ me bhavissati.</i></a></p>
<p><a data-ref="sc11, ms20Ap1_4934, msdiv82"><i>Kārāpetvāna taṃ setuṃ,</i></a><br>
<a><i>upesiṃ lokanāyakaṃ;</i></a><br>
<a><i>Sirasi añjaliṃ katvā,</i></a><br>
<a><i>imaṃ vacanamabraviṃ.</i></a></p>
<p><a data-var="Satasahassassa vayaṃ → sataṃ sahassaṃ savayaṃ (sya1ed, sya2ed); satasahassaṃ vayam (pts-vp-pli1); vayaṃ satasahassaṃva (mr)" data-ref="sc12, ms20Ap1_4935, msdiv83"><i>‘Satasahassassa vayaṃ,</i></a><br>
<a data-var="datvā → katvā (bj, pts-vp-pli1)"><i>datvā kārāpito mayā;</i></a><br>
<a><i>Tavatthāya mahāsetu,</i></a><br>
<a><i>paṭiggaṇha mahāmune’.</i></a></p>
<p><a data-ref="sc13, ms20Ap1_4936, msdiv84"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Bhikkhusaṃghe nisīditvā,</i></a><br>
<a><i>imā gāthā abhāsatha.</i></a></p>
<p><a data-ref="sc14, ms20Ap1_4937, msdiv85"><i>‘Yo me setuṃ akāresi,</i></a><br>
<a><i>pasanno sehi pāṇibhi;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
</blockquote>
<h3><a><i>4.1. Setudānaānisaṃsa</i></a></h3>
<blockquote class="gatha">
<p><a data-ref="sc15, ms20Ap1_4938, msdiv86"><i>Darito pabbatato vā,</i></a><br>
<a><i>rukkhato patitopiyaṃ;</i></a><br>
<a><i>Cutopi lacchatī ṭhānaṃ,</i></a><br>
<a><i>setudānassidaṃ phalaṃ.</i></a></p>
<p><a data-ref="sc16, ms20Ap1_4939, msdiv87"><i>Virūḷhamūlasantānaṃ,</i></a><br>
<a><i>nigrodhamiva māluto;</i></a><br>
<a><i>Amittā nappasahanti,</i></a><br>
<a><i>setudānassidaṃ phalaṃ.</i></a></p>
<p><a data-ref="sc17, ms20Ap1_4940, msdiv88"><i>Nāssa corā pasahanti,</i></a><br>
<a><i>nātimaññanti khattiyā;</i></a><br>
<a><i>Sabbe tarissatāmitte,</i></a><br>
<a><i>setudānassidaṃ phalaṃ.</i></a></p>
<p><a data-ref="sc18, pts-vp-pli2.345, ms20Ap1_4941, msdiv89"><i>Abbhokāsagataṃ santaṃ,</i></a><br>
<a><i>kaṭhinātapatāpitaṃ;</i></a><br>
<a><i>Puññakammena saṃyuttaṃ,</i></a><br>
<a data-var="vedanā → tāvade (mr)"><i>na bhavissati vedanā.</i></a></p>
<p><a data-ref="sc19, ms20Ap1_4942, msdiv90"><i>Devaloke manusse vā,</i></a><br>
<a><i>hatthiyānaṃ sunimmitaṃ;</i></a><br>
<a><i>Tassa saṅkappamaññāya,</i></a><br>
<a><i>nibbattissati tāvade.</i></a></p>
<p><a data-ref="sc20, ms20Ap1_4943, msdiv91"><i>Sahassassā vātajavā,</i></a><br>
<a><i>sindhavā sīghavāhanā;</i></a><br>
<a><i>Sāyaṃ pātaṃ upessanti,</i></a><br>
<a><i>setudānassidaṃ phalaṃ.</i></a></p>
<p><a data-ref="sc21, ms20Ap1_4944, msdiv92"><i>Āgantvāna manussattaṃ,</i></a><br>
<a><i>sukhitoyaṃ bhavissati;</i></a><br>
<a data-var="Vehāsaṃ → ihāpi (bj, sya1ed, sya2ed, pts-vp-pli1)"><i>Vehāsaṃ manujasseva,</i></a><br>
<a><i>hatthiyānaṃ bhavissati.</i></a></p>
<p><a data-ref="sc22, ms20Ap1_4945, msdiv93"><i>Kappasatasahassamhi,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc23, ms20Ap1_4946, msdiv94"><i>Tassa dhammesu dāyādo,</i></a><br>
<a><i>oraso dhammanimmito;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo’.</i></a></p>
<p><a data-ref="sc24, ms20Ap1_4947, msdiv95"><i>Aho me sukataṃ kammaṃ,</i></a><br>
<a><i>jalajuttamanāmake;</i></a><br>
<a><i>Tattha kāraṃ karitvāna,</i></a><br>
<a><i>pattohaṃ āsavakkhayaṃ.</i></a></p>
<p><a data-ref="sc25, ms20Ap1_4948, msdiv96"><i>Padhānaṃ pahitattomhi,</i></a><br>
<a><i>upasanto nirūpadhi;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc26, ms20Ap1_4949, msdiv97"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc27, ms20Ap1_4950, msdiv98"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc28, ms20Ap1_4951, msdiv99"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc29, ms20Ap1_4952"><i>Itthaṃ sudaṃ āyasmā dhotako thero imā gāthāyo abhāsitthāti.</i></a></p>
<p class="endsutta"><a data-ref="sc30, ms20Ap1_4953"><i>Dhotakattherassāpadānaṃ catutthaṃ.</i></a></p>
</article>
</section>
</div>
</body>
</html>
