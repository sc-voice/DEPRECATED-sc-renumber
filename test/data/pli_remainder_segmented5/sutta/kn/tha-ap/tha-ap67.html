<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap67">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>5. Bhisadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1527, msdiv29"><i>“Vessabhū nāma nāmena,</i></a><br>
<a><i>isīnaṃ tatiyo ahu;</i></a><br>
<a><i>Kānanaṃ vanamogayha,</i></a><br>
<a><i>vihāsi purisuttamo.</i></a></p>
<p><a data-ref="sc2, ms20Ap1_1528, msdiv30"><i>Bhisamuḷālaṃ gaṇhitvā,</i></a><br>
<a><i>agamaṃ buddhasantikaṃ;</i></a><br>
<a><i>Tañca buddhassa pādāsiṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc3, ms20Ap1_1529, msdiv31"><i>Karena ca parāmaṭṭho,</i></a><br>
<a><i>vessabhūvarabuddhinā;</i></a><br>
<a><i>Sukhāhaṃ nābhijānāmi,</i></a><br>
<a><i>samaṃ tena kutottariṃ.</i></a></p>
<p><a data-ref="sc4, ms20Ap1_1530, msdiv32"><i>Carimo vattate mayhaṃ,</i></a><br>
<a><i>bhavā sabbe samūhatā;</i></a><br>
<a><i>Hatthināgena santena,</i></a><br>
<a data-var="kusalaṃ ropitaṃ mayā → viharāmi anāsavo (sya1ed, sya2ed)"><i>kusalaṃ ropitaṃ mayā.</i></a></p>
<p><a data-ref="sc5, ms20Ap1_1531, msdiv33"><i>Ekattiṃse ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>bhisadānassidaṃ phalaṃ.</i></a></p>
<p><a data-ref="sc6, ms20Ap1_1532, msdiv34"><i>Samodhānā ca rājāno,</i></a><br>
<a><i>soḷasa manujādhipā;</i></a><br>
<a data-var="cuddase → terase (bj, sya1ed, sya2ed, pts-vp-pli1)"><i>Kappamhi cuddase āsuṃ,</i></a><br>
<a><i>cakkavattī mahabbalā.</i></a></p>
<p><a data-ref="sc7, ms20Ap1_1533, msdiv35"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1534"><i>Itthaṃ sudaṃ āyasmā bhisadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1535"><i>Bhisadāyakattherassāpadānaṃ pañcamaṃ.</i></a></p>
</article>
</section>
</div>
</body>
</html>
