<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap490">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Paṃsukūlavagga</i></a></p>
<h1><a><i>8. Taraṇiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6347, msdiv148"><i>“Atthadassī tu bhagavā,</i></a><br>
<a><i>sayambhū lokanāyako;</i></a><br>
<a data-var="Vinatā nadiyā → vitakānadiyā (bj); cinatā nadiyā (pts-vp-pli1) | tīraṃ → tīre (sya1ed, sya2ed, pts-vp-pli1, mr)"><i>Vinatā nadiyā tīraṃ,</i></a><br>
<a><i>upāgacchi tathāgato.</i></a></p>
<p><a data-ref="sc2, ms20Ap1_6348, msdiv149"><i>Udakā abhinikkhamma,</i></a><br>
<a><i>kacchapo vārigocaro;</i></a><br>
<a><i>Buddhaṃ tāretukāmohaṃ,</i></a><br>
<a><i>upesiṃ lokanāyakaṃ.</i></a></p>
<p><a data-ref="sc3, ms20Ap1_6349, msdiv150"><i>‘Abhirūhatu maṃ buddho,</i></a><br>
<a><i>atthadassī mahāmuni;</i></a><br>
<a><i>Ahaṃ taṃ tārayissāmi,</i></a><br>
<a><i>dukkhassantakaro tuvaṃ’.</i></a></p>
<p><a data-ref="sc4, ms20Ap1_6350, msdiv151"><i>Mama saṅkappamaññāya,</i></a><br>
<a><i>atthadassī mahāyaso;</i></a><br>
<a><i>Abhirūhitvā me piṭṭhiṃ,</i></a><br>
<a><i>aṭṭhāsi lokanāyako.</i></a></p>
<p><a data-ref="sc5, ms20Ap1_6351, msdiv152"><i>Yato sarāmi attānaṃ,</i></a><br>
<a><i>yato pattosmi viññutaṃ;</i></a><br>
<a><i>Sukhaṃ me tādisaṃ natthi,</i></a><br>
<a><i>phuṭṭhe pādatale yathā.</i></a></p>
<p><a data-ref="sc6, ms20Ap1_6352, msdiv153"><i>Uttaritvāna sambuddho,</i></a><br>
<a><i>atthadassī mahāyaso;</i></a><br>
<a><i>Naditīramhi ṭhatvāna,</i></a><br>
<a><i>imā gāthā abhāsatha.</i></a></p>
<p><a data-ref="sc7, pts-vp-pli2.429, ms20Ap1_6353, msdiv154"><i>‘Yāvatā vattate cittaṃ,</i></a><br>
<a><i>gaṅgāsotaṃ tarāmahaṃ;</i></a><br>
<a><i>Ayañca kacchapo rājā,</i></a><br>
<a><i>tāresi mama paññavā.</i></a></p>
<p><a data-ref="sc8, ms20Ap1_6354, msdiv155"><i>Iminā buddhataraṇena,</i></a><br>
<a><i>mettacittavatāya ca;</i></a><br>
<a><i>Aṭṭhārase kappasate,</i></a><br>
<a><i>devaloke ramissati.</i></a></p>
<p><a data-ref="sc9, ms20Ap1_6355, msdiv156"><i>Devalokā idhāgantvā,</i></a><br>
<a><i>sukkamūlena codito;</i></a><br>
<a><i>Ekāsane nisīditvā,</i></a><br>
<a><i>kaṅkhāsotaṃ tarissati.</i></a></p>
<p><a data-ref="sc10, ms20Ap1_6356, msdiv157"><i>Yathāpi bhaddake khette,</i></a><br>
<a><i>bījaṃ appampi ropitaṃ;</i></a><br>
<a data-var="pavecchante → pavacchante (bj, csp1ed); pavassante (si, sya1ed, sya2ed, pts-vp-pli1)"><i>Sammādhāre pavecchante,</i></a><br>
<a data-var="kassakaṃ → kassake (sya1ed, sya2ed, pts-vp-pli1)"><i>phalaṃ toseti kassakaṃ’.</i></a></p>
<p><a data-ref="sc11, ms20Ap1_6357, msdiv158"><i>Tathevidaṃ buddhakhettaṃ,</i></a><br>
<a><i>sammāsambuddhadesitaṃ;</i></a><br>
<a><i>Sammādhāre pavecchante,</i></a><br>
<a><i>phalaṃ maṃ tosayissati.</i></a></p>
<p><a data-ref="sc12, ms20Ap1_6358, msdiv159"><i>Padhānapahitattomhi,</i></a><br>
<a><i>upasanto nirūpadhi;</i></a><br>
<a><i>Sabbāsave pariññāya,</i></a><br>
<a><i>viharāmi anāsavo.</i></a></p>
<p><a data-ref="sc13, ms20Ap1_6359, msdiv160"><i>Aṭṭhārase kappasate,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>taraṇāya idaṃ phalaṃ.</i></a></p>
<p><a data-ref="sc14, ms20Ap1_6360, msdiv161"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc15, ms20Ap1_6361, msdiv162"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc16, ms20Ap1_6362, msdiv163"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc17, ms20Ap1_6363"><i>Itthaṃ sudaṃ āyasmā taraṇiyo thero imā gāthāyo abhāsitthāti.</i></a></p>
<p class="endsutta"><a data-ref="sc18, ms20Ap1_6364"><i>Taraṇiyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
