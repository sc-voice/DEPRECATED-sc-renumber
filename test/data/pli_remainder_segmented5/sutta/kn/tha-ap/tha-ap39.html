<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap39">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṇḍadhānavagga</i></a></p>
<h1><a><i>7. Lasuṇadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.89, ms20Ap1_1173, msdiv89"><i>“Himavantassāvidūre,</i></a><br>
<a><i>tāpaso āsahaṃ tadā;</i></a><br>
<a><i>Lasuṇaṃ upajīvāmi,</i></a><br>
<a><i>lasuṇaṃ mayhabhojanaṃ.</i></a></p>
<p><a data-ref="sc2, ms20Ap1_1174, msdiv90"><i>Khāriyo pūrayitvāna,</i></a><br>
<a><i>saṃghārāmamagacchahaṃ;</i></a><br>
<a><i>Haṭṭho haṭṭhena cittena,</i></a><br>
<a><i>saṃghassa lasuṇaṃ adaṃ.</i></a></p>
<p><a data-ref="sc3, ms20Ap1_1175, msdiv91"><i>Vipassissa naraggassa,</i></a><br>
<a><i>sāsane niratassahaṃ;</i></a><br>
<a><i>Saṃghassa lasuṇaṃ datvā,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc4, ms20Ap1_1176, msdiv92"><i>Ekanavutito kappe,</i></a><br>
<a><i>lasuṇaṃ yamadaṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>lasuṇassa idaṃ phalaṃ.</i></a></p>
<p><a data-ref="sc5, ms20Ap1_1177, msdiv93"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1178"><i>Itthaṃ sudaṃ āyasmā lasuṇadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1179"><i>Lasuṇadāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
