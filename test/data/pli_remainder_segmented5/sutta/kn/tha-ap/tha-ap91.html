<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap91">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>9. Bodhisiñcakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1747, msdiv46"><i>“Vipassissa bhagavato,</i></a><br>
<a><i>mahābodhimaho ahu;</i></a><br>
<a><i>Pabbajjupagato santo,</i></a><br>
<a><i>upagacchiṃ ahaṃ tadā.</i></a></p>
<p><a data-ref="sc2, ms20Ap1_1748, msdiv47"><i>Kusumodakamādāya,</i></a><br>
<a><i>bodhiyā okiriṃ ahaṃ;</i></a><br>
<a><i>Mocayissati no mutto,</i></a><br>
<a><i>nibbāpessati nibbuto.</i></a></p>
<p><a data-ref="sc3, ms20Ap1_1749, msdiv48"><i>Ekanavutito kappe,</i></a><br>
<a><i>yaṃ bodhimabhisiñcayiṃ;</i></a><br>
<a><i>Duggatiṃ nābhijānāmi,</i></a><br>
<a><i>bodhisiñcāyidaṃ phalaṃ.</i></a></p>
<p><a data-ref="sc4, ms20Ap1_1750, msdiv49"><i>Tettiṃse vattamānamhi,</i></a><br>
<a><i>kappe āsuṃ janādhipā;</i></a><br>
<a><i>Udakasecanā nāma,</i></a><br>
<a><i>aṭṭhete cakkavattino.</i></a></p>
<p><a data-ref="sc5, ms20Ap1_1751, msdiv50"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1752"><i>Itthaṃ sudaṃ āyasmā bodhisiñcako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1753"><i>Bodhisiñcakattherassāpadānaṃ navamaṃ.</i></a></p>
</article>
</section>
</div>
</body>
</html>
