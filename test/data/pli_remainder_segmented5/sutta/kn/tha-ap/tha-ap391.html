<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap391">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Avaṭaphalavagga</i></a></p>
<h1><a data-var="9 Soṇakoṭivīsattheraapadāna → soṇakoṭivisattherāpadānaṃ (sya1ed, sya2ed)"><i>9 Soṇakoṭivīsattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.298, ms20Ap1_4241, msdiv49"><i>“Vipassino pāvacane,</i></a><br>
<a><i>ekaṃ leṇaṃ mayā kataṃ;</i></a><br>
<a><i>Cātuddisassa saṃghassa,</i></a><br>
<a><i>bandhumārājadhāniyā.</i></a></p>
<p><a data-ref="sc2, ms20Ap1_4242, msdiv50"><i>Dussehi bhūmiṃ leṇassa,</i></a><br>
<a><i>santharitvā pariccajiṃ;</i></a><br>
<a><i>Udaggacitto sumano,</i></a><br>
<a><i>akāsiṃ paṇidhiṃ tadā.</i></a></p>
<p><a data-ref="sc3, ms20Ap1_4243, msdiv51"><i>Ārādhayeyyaṃ sambuddhaṃ,</i></a><br>
<a><i>pabbajjañca labheyyahaṃ;</i></a><br>
<a><i>Anuttarañca nibbānaṃ,</i></a><br>
<a><i>phuseyyaṃ santimuttamaṃ.</i></a></p>
<p><a data-ref="sc4, ms20Ap1_4244, msdiv52"><i>Teneva sukkamūlena,</i></a><br>
<a data-var="kappe → kappaṃ (bj, pts-vp-pli1); kappa (mr)"><i>kappe navuti saṃsariṃ;</i></a><br>
<a><i>Devabhūto manusso ca,</i></a><br>
<a><i>katapuñño virocahaṃ.</i></a></p>
<p><a data-ref="sc5, ms20Ap1_4245, msdiv53"><i>Tato kammāvasesena,</i></a><br>
<a><i>idha pacchimake bhave;</i></a><br>
<a><i>Campāyaṃ aggaseṭṭhissa,</i></a><br>
<a><i>jātomhi ekaputtako.</i></a></p>
<p><a data-ref="sc6, ms20Ap1_4246, msdiv54"><i>Jātamattassa me sutvā,</i></a><br>
<a><i>pitu chando ayaṃ ahu;</i></a><br>
<a><i>Dadāmahaṃ kumārassa,</i></a><br>
<a><i>vīsakoṭī anūnakā.</i></a></p>
<p><a data-ref="sc7, ms20Ap1_4247, msdiv55"><i>Caturaṅgulā ca me lomā,</i></a><br>
<a><i>jātā pādatale ubho;</i></a><br>
<a><i>Sukhumā mudusamphassā,</i></a><br>
<a><i>tūlāpicusamā subhā.</i></a></p>
<p><a data-ref="sc8, ms20Ap1_4248, msdiv56"><i>Atītā navuti kappā,</i></a><br>
<a><i>ayaṃ eko ca uttari;</i></a><br>
<a><i>Nābhijānāmi nikkhitte,</i></a><br>
<a><i>pāde bhūmyā asanthate.</i></a></p>
<p><a data-ref="sc9, ms20Ap1_4249, msdiv57"><i>Ārādhito me sambuddho,</i></a><br>
<a><i>pabbajiṃ anagāriyaṃ;</i></a><br>
<a><i>Arahattañca me pattaṃ,</i></a><br>
<a><i>sītibhūtomhi nibbuto.</i></a></p>
<p><a data-ref="sc10, ms20Ap1_4250, msdiv58"><i>Aggo āraddhavīriyānaṃ,</i></a><br>
<a><i>niddiṭṭho sabbadassinā;</i></a><br>
<a><i>Khīṇāsavomhi arahā,</i></a><br>
<a><i>chaḷabhiñño mahiddhiko.</i></a></p>
<p><a data-ref="sc11, ms20Ap1_4251, msdiv59"><i>Ekanavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>leṇadānassidaṃ phalaṃ.</i></a></p>
<p><a data-ref="sc12, ms20Ap1_4252, msdiv60"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc13, ms20Ap1_4253, msdiv61"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc14, ms20Ap1_4254, msdiv62"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
<p><a data-var="koṭivīso → koṭiviso (bj, sya1ed, sya2ed, pts-vp-pli1, mr); koḷiviso (aññaṭṭhānesu)" data-ref="sc15, ms20Ap1_4255, msdiv63"><i>Thero koṭivīso soṇo,</i></a><br>
<a><i>bhikkhusaṃghassa aggato;</i></a><br>
<a><i>Pañhaṃ puṭṭho viyākāsi,</i></a><br>
<a><i>anotatte mahāsareti.</i></a></p>
</blockquote>
<p><a data-var="āyasmā soṇo koṭivīso → soṇo koṭiviso (sya1ed, sya2ed)" data-ref="sc16, ms20Ap1_4256"><i>Itthaṃ sudaṃ āyasmā soṇo koṭivīso thero imā gāthāyo abhāsitthāti.</i></a></p>
<p class="endsutta"><a data-ref="sc17, ms20Ap1_4257"><i>Soṇakoṭivīsattherassāpadānaṃ navamaṃ.</i></a></p>
</article>
</section>
</div>
</body>
</html>
