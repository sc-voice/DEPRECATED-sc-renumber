<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap165">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a><i>3. Khajjakadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2449, msdiv13"><i>“Tissassa kho bhagavato,</i></a><br>
<a><i>pubbe phalamadāsahaṃ;</i></a><br>
<a><i>Nāḷikerañca pādāsiṃ,</i></a><br>
<a><i>khajjakaṃ abhisammataṃ.</i></a></p>
<p><a data-ref="sc2, ms20Ap1_2450, msdiv14"><i>Buddhassa tamahaṃ datvā,</i></a><br>
<a><i>Tissassa tu mahesino;</i></a><br>
<a><i>Modāmahaṃ kāmakāmī,</i></a><br>
<a data-var="Upapajjiṃ → upapajjaṃ (bj); kāmakārī upapajjaṃ (pts-vp-pli1) | yamicchakaṃ → yadicchakaṃ (bj)"><i>Upapajjiṃ yamicchakaṃ.</i></a></p>
<p><a data-ref="sc3, ms20Ap1_2451, msdiv15"><i>Dvenavute ito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, ms20Ap1_2452, msdiv16"><i>Ito terasakappamhi,</i></a><br>
<a><i>rājā indasamo ahu;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2453, msdiv17"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2454"><i>Itthaṃ sudaṃ āyasmā khajjakadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2455"><i>Khajjakadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
