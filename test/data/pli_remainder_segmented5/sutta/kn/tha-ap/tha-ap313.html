<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap313">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a><i>1. Ārakkhadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.253, ms20Ap1_3506, msdiv1"><i>“Dhammadassissa munino,</i></a><br>
<a><i>vati kārāpitā mayā;</i></a><br>
<a><i>Ārakkho ca mayā dinno,</i></a><br>
<a><i>dvipadindassa tādino.</i></a></p>
<p><a data-ref="sc2, ms20Ap1_3507, msdiv2"><i>Aṭṭhārase kappasate,</i></a><br>
<a><i>yaṃ kammamakariṃ tadā;</i></a><br>
<a><i>Tena kammavisesena,</i></a><br>
<a><i>patto me āsavakkhayo.</i></a></p>
<p><a data-ref="sc3, ms20Ap1_3508, msdiv3"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc4, ms20Ap1_3509"><i>Itthaṃ sudaṃ āyasmā ārakkhadāyako thero imā gāthāyo abhāsitthāti.</i></a></p>
<p class="endsutta"><a data-ref="sc5, ms20Ap1_3510"><i>Ārakkhadāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
