<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap150">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Chattavagga</i></a></p>
<h1><a><i>8. Phalakadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.174, ms20Ap1_2328, msdiv37"><i>“Yānakāro pure āsiṃ,</i></a><br>
<a><i>dārukamme susikkhito;</i></a><br>
<a><i>Candanaṃ phalakaṃ katvā,</i></a><br>
<a><i>adāsiṃ lokabandhuno.</i></a></p>
<p><a data-ref="sc2, ms20Ap1_2329, msdiv38"><i>Pabhāsati idaṃ byamhaṃ,</i></a><br>
<a><i>suvaṇṇassa sunimmitaṃ;</i></a><br>
<a><i>Hatthiyānaṃ assayānaṃ,</i></a><br>
<a><i>dibbayānaṃ upaṭṭhitaṃ.</i></a></p>
<p><a data-ref="sc3, ms20Ap1_2330, msdiv39"><i>Pāsādā sivikā ceva,</i></a><br>
<a><i>Nibbattanti yadicchakaṃ;</i></a><br>
<a data-var="Akkhobhaṃ → akkhumbhaṃ (sya1ed, sya2ed); akkhubbhaṃ (mr)"><i>Akkhobhaṃ ratanaṃ mayhaṃ,</i></a><br>
<a><i>Phalakassa idaṃ phalaṃ.</i></a></p>
<p><a data-ref="sc4, ms20Ap1_2331, msdiv40"><i>Ekanavutito kappe,</i></a><br>
<a><i>phalakaṃ yamahaṃ dadiṃ;</i></a><br>
<a><i>Duggatiṃ nābhijānāmi,</i></a><br>
<a><i>phalakassa idaṃ phalaṃ.</i></a></p>
<p><a data-ref="sc5, ms20Ap1_2332, msdiv41"><i>Sattapaññāsakappamhi,</i></a><br>
<a><i>caturo nimmitāvhayā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2333, msdiv42"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2334"><i>Itthaṃ sudaṃ āyasmā phalakadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2335"><i>Phalakadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
