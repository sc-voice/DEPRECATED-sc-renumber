<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap197">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tamālapupphiyavagga</i></a></p>
<h1><a><i>5. Aṅkolakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2696, msdiv23"><i>“Aṅkolaṃ pupphitaṃ disvā,</i></a><br>
<a data-var="mālāvaraṃ sakosakaṃ → mālāvarasamogadhaṃ (sya1ed, sya2ed); māhāsārasamotataṃ (pts-vp-pli1)"><i>mālāvaraṃ sakosakaṃ;</i></a><br>
<a><i>Ocinitvāna taṃ pupphaṃ,</i></a><br>
<a><i>agamaṃ buddhasantikaṃ.</i></a></p>
<p><a data-ref="sc2, ms20Ap1_2697, msdiv24"><i>Siddhattho tamhi samaye,</i></a><br>
<a><i>patilīno mahāmuni;</i></a><br>
<a><i>Muhuttaṃ paṭimānetvā,</i></a><br>
<a><i>guhāyaṃ pupphamokiriṃ.</i></a></p>
<p><a data-ref="sc3, ms20Ap1_2698, msdiv25"><i>Catunnavutito kappe,</i></a><br>
<a><i>Yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="Pupphadānassidaṃ → buddhapūjāyidaṃ (bj, sya1ed, sya2ed, pts-vp-pli1)"><i>Pupphadānassidaṃ phalaṃ.</i></a></p>
<p><a data-ref="sc4, ms20Ap1_2699, msdiv26"><i>Chattiṃsamhi ito kappe,</i></a><br>
<a><i>āseko devagajjito;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2700, msdiv27"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2701"><i>Itthaṃ sudaṃ āyasmā aṅkolako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2702"><i>Aṅkolakattherassāpadānaṃ pañcamaṃ.</i></a></p>
</article>
</section>
</div>
</body>
</html>
