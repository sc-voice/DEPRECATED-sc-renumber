<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap371">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mandāravapupphiyavagga</i></a></p>
<h1><a><i>9. Timirapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4079, msdiv31"><i>“Candabhāgānadītīre,</i></a><br>
<a><i>anusotaṃ vajāmahaṃ;</i></a><br>
<a><i>Addasaṃ virajaṃ buddhaṃ,</i></a><br>
<a><i>sālarājaṃva phullitaṃ.</i></a></p>
<p><a data-ref="sc2, pts-vp-pli1.289, ms20Ap1_4080, msdiv32"><i>Pasannacitto sumano,</i></a><br>
<a><i>paccekamunimuttamaṃ;</i></a><br>
<a><i>Gahetvā timiraṃ pupphaṃ,</i></a><br>
<a><i>matthake okiriṃ ahaṃ.</i></a></p>
<p><a data-ref="sc3, ms20Ap1_4081, msdiv33"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_4082, msdiv34"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_4083"><i>Itthaṃ sudaṃ āyasmā timirapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_4084"><i>Timirapupphiyattherassāpadānaṃ navamaṃ.</i></a></p>
</article>
</section>
</div>
</body>
</html>
