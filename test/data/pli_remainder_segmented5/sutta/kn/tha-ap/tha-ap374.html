<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap374">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bodhivandanavagga</i></a></p>
<h1><a><i>2. Pāṭalipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4103, msdiv6"><i>“Vipassī nāma bhagavā,</i></a><br>
<a><i>sayambhū aggapuggalo;</i></a><br>
<a><i>Purakkhato sasissehi,</i></a><br>
<a><i>pāvisi bandhumaṃ jino.</i></a></p>
<p><a data-ref="sc2, ms20Ap1_4104, msdiv7"><i>Tīṇi pāṭalipupphāni,</i></a><br>
<a><i>ucchaṅge ṭhapitāni me;</i></a><br>
<a><i>Sīsaṃ nhāyitukāmova,</i></a><br>
<a><i>nadītitthaṃ agacchahaṃ.</i></a></p>
<p><a data-ref="sc3, ms20Ap1_4105, msdiv8"><i>Nikkhamma bandhumatiyā,</i></a><br>
<a><i>addasaṃ lokanāyakaṃ;</i></a><br>
<a><i>Indīvaraṃva jalitaṃ,</i></a><br>
<a><i>ādittaṃva hutāsanaṃ.</i></a></p>
<p><a data-ref="sc4, ms20Ap1_4106, msdiv9"><i>Byagghūsabhaṃva pavaraṃ,</i></a><br>
<a><i>abhijātaṃva kesariṃ;</i></a><br>
<a><i>Gacchantaṃ samaṇānaggaṃ,</i></a><br>
<a><i>bhikkhusaṃghapurakkhataṃ.</i></a></p>
<p><a data-var="pasanno → samaṇe (mr)" data-ref="sc5, ms20Ap1_4107, msdiv10"><i>Tasmiṃ pasanno sugate,</i></a><br>
<a><i>kilesamaladhovane;</i></a><br>
<a><i>Gahetvā tīṇi pupphāni,</i></a><br>
<a><i>buddhaseṭṭhaṃ apūjayiṃ.</i></a></p>
<p><a data-ref="sc6, ms20Ap1_4108, msdiv11"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc7, ms20Ap1_4109, msdiv12"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_4110"><i>Itthaṃ sudaṃ āyasmā pāṭalipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_4111"><i>Pāṭalipupphiyattherassāpadānaṃ dutiyaṃ.</i></a></p>
</article>
</section>
</div>
</body>
</html>
