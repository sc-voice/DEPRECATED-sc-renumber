<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap170">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Supāricariyavagga</i></a></p>
<h1><a><i>8. Dussadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.185, ms20Ap1_2484, msdiv38"><i>“Tivarāyaṃ pure ramme,</i></a><br>
<a data-var="rājaputtosahaṃ → rājaputto ahaṃ (bj, sya1ed, sya2ed, pts-vp-pli1)"><i>rājaputtosahaṃ tadā;</i></a><br>
<a><i>Paṇṇākāraṃ labhitvāna,</i></a><br>
<a><i>upasantassadāsahaṃ.</i></a></p>
<p><a data-ref="sc2, ms20Ap1_2485, msdiv39"><i>Adhivāsesi bhagavā,</i></a><br>
<a data-var="vatthaṃ → navaṃ (mr)"><i>vatthaṃ hatthena āmasi;</i></a><br>
<a><i>Siddhattho adhivāsetvā,</i></a><br>
<a><i>vehāsaṃ nabhamuggami.</i></a></p>
<p><a data-ref="sc3, ms20Ap1_2486, msdiv40"><i>Buddhassa gacchamānassa,</i></a><br>
<a><i>dussā dhāvanti pacchato;</i></a><br>
<a><i>Tattha cittaṃ pasādesiṃ,</i></a><br>
<a><i>buddho no aggapuggalo.</i></a></p>
<p><a data-ref="sc4, ms20Ap1_2487, msdiv41"><i>Catunnavutito kappe,</i></a><br>
<a><i>yaṃ dussamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dussadānassidaṃ phalaṃ.</i></a></p>
<p><a data-ref="sc5, ms20Ap1_2488, msdiv42"><i>Sattasaṭṭhimhito kappe,</i></a><br>
<a><i>cakkavattī tadā ahuṃ;</i></a><br>
<a><i>Parisuddhoti nāmena,</i></a><br>
<a><i>manujindo mahabbalo.</i></a></p>
<p><a data-ref="sc6, ms20Ap1_2489, msdiv43"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2490"><i>Itthaṃ sudaṃ āyasmā dussadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2491"><i>Dussadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
