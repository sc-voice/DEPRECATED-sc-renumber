<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap275">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Suvaṇṇabibbohanavagga</i></a></p>
<h1><a data-var="3 Caṅkoṭakiyattheraapadāna → caṅgoṭakiyattherāpadānaṃ (bj, pts-vp-pli1)"><i>3 Caṅkoṭakiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3236, msdiv10"><i>“Mahāsamuddaṃ nissāya,</i></a><br>
<a><i>vasatī pabbatantare;</i></a><br>
<a data-var="Paccuggantvāna katvāna → paccuggantvāna kāmahaṃ (sya1ed, sya2ed); paccuggantvānakāmāhaṃ (pts-vp-pli1); paccuggantvāna'kāsahaṃ (aṭṭha.) | paccuggamanaṃ katvāna (?)"><i>Paccuggantvāna katvāna,</i></a><br>
<a data-var="caṅkoṭaka → caṅgoṭaka (bj, pts-vp-pli1)"><i>caṅkoṭaka madāsahaṃ.</i></a></p>
<p><a data-ref="sc2, ms20Ap1_3237, msdiv11"><i>Siddhatthassa mahesino,</i></a><br>
<a data-var="sabbasattānukampino → sayambhussānukampino (sya1ed, sya2ed); sabbabhūtānukampino (pts-vp-pli1)"><i>sabbasattānukampino;</i></a><br>
<a><i>Pupphacaṅkoṭakaṃ datvā,</i></a><br>
<a><i>kappaṃ saggamhi modahaṃ.</i></a></p>
<p><a data-ref="sc3, ms20Ap1_3238, msdiv12"><i>Catunnavutito kappe,</i></a><br>
<a><i>caṅkoṭakamadaṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>caṅkoṭakassidaṃ phalaṃ.</i></a></p>
<p><a data-ref="sc4, ms20Ap1_3239, msdiv13"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="caṅkoṭakiyo → caṅgoṭakiyo (bj, pts-vp-pli1)" data-ref="sc5, ms20Ap1_3240"><i>Itthaṃ sudaṃ āyasmā caṅkoṭakiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3241"><i>Caṅkoṭakiyattherassāpadānaṃ tatiyaṃ.</i></a></p>
</article>
</section>
</div>
</body>
</html>
