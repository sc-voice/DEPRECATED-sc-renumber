<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap254">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Thomakavagga</i></a></p>
<h1><a><i>2. Ekāsanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3100, msdiv5"><i>“Vijahitvā devavaṇṇaṃ,</i></a><br>
<a><i>sabhariyo idhāgamiṃ;</i></a><br>
<a><i>Adhikāraṃ kattukāmo,</i></a><br>
<a><i>buddhaseṭṭhassa sāsane.</i></a></p>
<p><a data-ref="sc2, ms20Ap1_3101, msdiv6"><i>Devalo nāma nāmena,</i></a><br>
<a><i>padumuttarasāvako;</i></a><br>
<a><i>Tassa bhikkhā mayā dinnā,</i></a><br>
<a><i>vippasannena cetasā.</i></a></p>
<p><a data-ref="sc3, ms20Ap1_3102, msdiv7"><i>Satasahassito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>piṇḍapātassidaṃ phalaṃ.</i></a></p>
<p><a data-ref="sc4, ms20Ap1_3103, msdiv8"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3104"><i>Itthaṃ sudaṃ āyasmā ekāsanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3105"><i>Ekāsanadāyakattherassāpadānaṃ dutiyaṃ.</i></a></p>
</article>
</section>
</div>
</body>
</html>
