<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap469">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sālakusumiyavagga</i></a></p>
<h1><a data-var="7 Labujaphaladāyakattheraapadāna → labujadāyakattherāpadānaṃ (bj, pts-vp-pli1)"><i>7 Labujaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6013, msdiv32"><i>“Nagare bandhumatiyā,</i></a><br>
<a><i>ārāmiko ahaṃ tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>gacchantaṃ anilañjase.</i></a></p>
<p><a data-ref="sc2, ms20Ap1_6014, msdiv33"><i>Labujaṃ phalamādāya,</i></a><br>
<a><i>buddhaseṭṭhassadāsahaṃ;</i></a><br>
<a><i>Ākāseva ṭhito santo,</i></a><br>
<a><i>paṭiggaṇhi mahāyaso.</i></a></p>
<p><a data-ref="sc3, ms20Ap1_6015, msdiv34"><i>Vittisañjanano mayhaṃ,</i></a><br>
<a><i>diṭṭhadhammasukhāvaho;</i></a><br>
<a><i>Phalaṃ buddhassa datvāna,</i></a><br>
<a><i>vippasannena cetasā.</i></a></p>
<p><a data-ref="sc4, ms20Ap1_6016, msdiv35"><i>Adhigañchiṃ tadā pītiṃ,</i></a><br>
<a><i>vipulaṃ sukhamuttamaṃ;</i></a><br>
<a data-var="Uppajjateva → uppajjate ca (bj); uppajjate me (sya1ed, sya2ed)"><i>Uppajjateva ratanaṃ,</i></a><br>
<a><i>nibbattassa tahiṃ tahiṃ.</i></a></p>
<p><a data-ref="sc5, ms20Ap1_6017, msdiv36"><i>Ekanavutito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc6, ms20Ap1_6018, msdiv37"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc7, ms20Ap1_6019, msdiv38"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc8, ms20Ap1_6020, msdiv39"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="labujaphaladāyako → labujadāyako (bj, pts-vp-pli1)" data-ref="sc9, ms20Ap1_6021"><i>Itthaṃ sudaṃ āyasmā labujaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_6022"><i>Labujaphaladāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
