<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap177">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kumudavagga</i></a></p>
<h1><a><i>5. Sīhāsanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2538, msdiv21"><i>“Nibbute lokanāthamhi,</i></a><br>
<a><i>padumuttaranāyake;</i></a><br>
<a><i>Pasannacitto sumano,</i></a><br>
<a><i>sīhāsanamadāsahaṃ.</i></a></p>
<p><a data-ref="sc2, ms20Ap1_2539, msdiv22"><i>Bahūhi gandhamālehi,</i></a><br>
<a><i>diṭṭhadhammasukhāvahe;</i></a><br>
<a><i>Tattha pūjañca katvāna,</i></a><br>
<a><i>nibbāyati bahujjano.</i></a></p>
<p><a data-ref="sc3, pts-vp-pli1.189, ms20Ap1_2540, msdiv23"><i>Pasannacitto sumano,</i></a><br>
<a><i>vanditvā bodhimuttamaṃ;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc4, ms20Ap1_2541, msdiv24"><i>Pannarasasahassamhi,</i></a><br>
<a data-var="aṭṭha āsu te → aṭṭha āsayuṃ (mr)"><i>kappānaṃ aṭṭha āsu te;</i></a><br>
<a><i>Siluccayasanāmā ca,</i></a><br>
<a><i>rājāno cakkavattino.</i></a></p>
<p><a data-ref="sc5, ms20Ap1_2542, msdiv25"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2543"><i>Itthaṃ sudaṃ āyasmā sīhāsanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2544"><i>Sīhāsanadāyakattherassāpadānaṃ pañcamaṃ.</i></a></p>
</article>
</section>
</div>
</body>
</html>
