<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap48">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Upālivagga</i></a></p>
<h1><a><i>6. Padumacchadaniyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1301, msdiv83"><i>“Nibbute lokanāthamhi,</i></a><br>
<a><i>vipassimhaggapuggale;</i></a><br>
<a><i>Suphullapadumaṃ gayha,</i></a><br>
<a><i>citamāropayiṃ ahaṃ.</i></a></p>
<p><a data-ref="sc2, ms20Ap1_1302, msdiv84"><i>Āropite ca citake,</i></a><br>
<a><i>vehāsaṃ nabhamuggami;</i></a><br>
<a data-var="chadanaṃ → ākāsacchadanaṃ (bj, sya1ed, sya2ed, pts-vp-pli1)"><i>Ākāse chadanaṃ katvā,</i></a><br>
<a><i>citakamhi adhārayi.</i></a></p>
<p><a data-ref="sc3, ms20Ap1_1303, msdiv85"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_1304, msdiv86"><i>Sattatālīsito kappe,</i></a><br>
<a><i>padumissaranāmako;</i></a><br>
<a><i>Cāturanto vijitāvī,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_1305, msdiv87"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_1306"><i>Itthaṃ sudaṃ āyasmā padumacchadaniyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_1307"><i>Padumacchadaniyattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
