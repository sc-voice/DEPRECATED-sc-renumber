<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap53">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bījanivagga</i></a></p>
<h1><a><i>1. Vidhūpanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1376, msdiv1"><i>“Padumuttarabuddhassa,</i></a><br>
<a><i>lokajeṭṭhassa tādino;</i></a><br>
<a data-var="Bījanikā → vījanikā (bj, pts-vp-pli1); vījanekā (sya1ed, sya2ed)"><i>Bījanikā mayā dinnā,</i></a><br>
<a><i>dvipadindassa tādino.</i></a></p>
<p><a data-ref="sc2, ms20Ap1_1377, msdiv2"><i>Sakaṃ cittaṃ pasādetvā,</i></a><br>
<a><i>paggahetvāna añjaliṃ;</i></a><br>
<a><i>Sambuddhamabhivādetvā,</i></a><br>
<a><i>pakkamiṃ uttarāmukho.</i></a></p>
<p><a data-ref="sc3, ms20Ap1_1378, msdiv3"><i>Bījaniṃ paggahetvāna,</i></a><br>
<a data-var="lokagganāyako → loke anuttaro (bj)"><i>satthā lokagganāyako;</i></a><br>
<a><i>Bhikkhusaṃghe ṭhito santo,</i></a><br>
<a><i>imā gāthā abhāsatha.</i></a></p>
<p><a data-ref="sc4, ms20Ap1_1379, msdiv4"><i>‘Iminā bījanidānena,</i></a><br>
<a data-var="cittassa paṇidhīhi → cetanāpaṇidhīhi (aññattha)"><i>cittassa paṇidhīhi ca;</i></a><br>
<a><i>Kappānaṃ satasahassaṃ,</i></a><br>
<a><i>vinipātaṃ na gacchati’.</i></a></p>
<p><a data-ref="sc5, ms20Ap1_1380, msdiv5"><i>Āraddhavīriyo pahitatto,</i></a><br>
<a><i>Cetoguṇasamāhito;</i></a><br>
<a><i>Jātiyā sattavassohaṃ,</i></a><br>
<a><i>Arahattaṃ apāpuṇiṃ.</i></a></p>
<p><a data-ref="sc6, ms20Ap1_1381, msdiv6"><i>Saṭṭhikappasahassamhi,</i></a><br>
<a><i>bījamānasanāmakā;</i></a><br>
<a><i>Soḷasāsiṃsu rājāno,</i></a><br>
<a><i>cakkavattī mahabbalā.</i></a></p>
<p><a data-ref="sc7, pts-vp-pli1.104, ms20Ap1_1382, msdiv7"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_1383"><i>Itthaṃ sudaṃ āyasmā vidhūpanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1384"><i>Vidhūpanadāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
