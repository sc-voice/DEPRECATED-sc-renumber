<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap63">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a data-var="1 Sakacintaniyattheraapadāna → sakacittaniyattherāpadānaṃ (si, sya1ed, sya2ed)"><i>1 Sakacintaniyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1491, msdiv1"><i>“Pavanaṃ kānanaṃ disvā,</i></a><br>
<a><i>appasaddamanāvilaṃ;</i></a><br>
<a><i>Isīnaṃ anuciṇṇaṃva,</i></a><br>
<a><i>āhutīnaṃ paṭiggahaṃ.</i></a></p>
<p><a data-var="pulinaṃ → veḷunā (si, pts-vp-pli1); veḷinaṃ (sya1ed, sya2ed)" data-ref="sc2, ms20Ap1_1492, msdiv2"><i>Thūpaṃ katvāna pulinaṃ,</i></a><br>
<a><i>nānāpupphaṃ samokiriṃ;</i></a><br>
<a><i>Sammukhā viya sambuddhaṃ,</i></a><br>
<a><i>nimmitaṃ abhivandahaṃ.</i></a></p>
<p><a data-ref="sc3, pts-vp-pli1.112, ms20Ap1_1493, msdiv3"><i>Sattaratanasampanno,</i></a><br>
<a><i>rājā raṭṭhamhi issaro;</i></a><br>
<a><i>Sakakammābhiraddhohaṃ,</i></a><br>
<a data-var="pupphapūjāyidaṃ → thūpapūjāyidaṃ (bj, pts-vp-pli1)"><i>pupphapūjāyidaṃ phalaṃ.</i></a></p>
<p><a data-ref="sc4, ms20Ap1_1494, msdiv4"><i>Ekanavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="pupphapūjāyidaṃ → thūpapūjāyidaṃ (bj, pts-vp-pli1)"><i>pupphapūjāyidaṃ phalaṃ.</i></a></p>
<p><a data-ref="sc5, ms20Ap1_1495, msdiv5"><i>Asītikappenantayaso,</i></a><br>
<a><i>cakkavattī ahosahaṃ;</i></a><br>
<a><i>Sattaratanasampanno,</i></a><br>
<a><i>catudīpamhi issaro.</i></a></p>
<p><a data-ref="sc6, ms20Ap1_1496, msdiv6"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sakacintaniyo → sakacittaniyo (si, sya1ed, sya2ed)" data-ref="sc7, ms20Ap1_1497"><i>Itthaṃ sudaṃ āyasmā sakacintaniyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1498"><i>Sakacintaniyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
