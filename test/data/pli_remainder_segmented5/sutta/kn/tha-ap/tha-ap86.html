<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap86">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Timiravagga</i></a></p>
<h1><a><i>4. Adhopupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1713, msdiv22"><i>“Abhibhū nāma so bhikkhu,</i></a><br>
<a><i>sikhino aggasāvako;</i></a><br>
<a><i>Mahānubhāvo tevijjo,</i></a><br>
<a><i>himavantaṃ upāgami.</i></a></p>
<p><a data-ref="sc2, ms20Ap1_1714, msdiv23"><i>Ahampi himavantamhi,</i></a><br>
<a><i>ramaṇīyassame isi;</i></a><br>
<a><i>Vasāmi appamaññāsu,</i></a><br>
<a><i>iddhīsu ca tadā vasī.</i></a></p>
<p><a data-ref="sc3, ms20Ap1_1715, msdiv24"><i>Pakkhijāto viyākāse,</i></a><br>
<a data-var="adhivatthayiṃ → abhipatthayiṃ (sya1ed, sya2ed, pts-vp-pli1); abhimatthayiṃ (mr)"><i>pabbataṃ adhivatthayiṃ;</i></a><br>
<a><i>Adhopupphaṃ gahetvāna,</i></a><br>
<a data-var="āgacchiṃ → āgañchiṃ (pts-vp-pli1); agacchiṃ (mr)"><i>āgacchiṃ pabbataṃ ahaṃ.</i></a></p>
<p><a data-ref="sc4, ms20Ap1_1716, msdiv25"><i>Satta pupphāni gaṇhitvā,</i></a><br>
<a><i>matthake okiriṃ ahaṃ;</i></a><br>
<a data-var="Ālokite → ālokito (sya1ed, sya2ed, pts-vp-pli1)"><i>Ālokite ca vīrena,</i></a><br>
<a><i>pakkāmiṃ pācināmukho.</i></a></p>
<p><a data-ref="sc5, pts-vp-pli1.129, ms20Ap1_1717, msdiv26"><i>Āvāsaṃ abhisambhosiṃ,</i></a><br>
<a><i>patvāna assamaṃ ahaṃ;</i></a><br>
<a><i>Khāribhāraṃ gahetvāna,</i></a><br>
<a data-var="pāyāsiṃ → pāvisiṃ (bj, pts-vp-pli1)"><i>pāyāsiṃ pabbatantaraṃ.</i></a></p>
<p><a data-ref="sc6, ms20Ap1_1718, msdiv27"><i>Ajagaro maṃ pīḷesi,</i></a><br>
<a><i>ghorarūpo mahabbalo;</i></a><br>
<a><i>Pubbakammaṃ saritvāna,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc7, ms20Ap1_1719, msdiv28"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>pupphapūjāyidaṃ phalaṃ.</i></a></p>
<p><a data-ref="sc8, ms20Ap1_1720, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_1721"><i>Itthaṃ sudaṃ āyasmā adhopupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_1722"><i>Adhopupphiyattherassāpadānaṃ catutthaṃ.</i></a></p>
</article>
</section>
</div>
</body>
</html>
