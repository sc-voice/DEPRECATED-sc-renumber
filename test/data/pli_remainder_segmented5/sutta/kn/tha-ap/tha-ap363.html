<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap363">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mandāravapupphiyavagga</i></a></p>
<h1><a data-var="1 Mandāravapupphiyattheraapadāna → mandāraviyattherāpadānaṃ (sya1ed, sya2ed); ekamandāriyattherāpadānaṃ (pts-vp-pli1)"><i>1 Mandāravapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.286, ms20Ap1_4033, msdiv1"><i>“Tāvatiṃsā idhāgantvā,</i></a><br>
<a><i>maṅgalo nāma māṇavo;</i></a><br>
<a><i>Mandāravaṃ gahetvāna,</i></a><br>
<a><i>vipassissa mahesino.</i></a></p>
<p><a data-ref="sc2, ms20Ap1_4034, msdiv2"><i>Samādhinā nisinnassa,</i></a><br>
<a><i>matthake dhārayiṃ ahaṃ;</i></a><br>
<a><i>Sattāhaṃ dhārayitvāna,</i></a><br>
<a><i>devalokaṃ punāgamiṃ.</i></a></p>
<p><a data-ref="sc3, ms20Ap1_4035, msdiv3"><i>Ekanavutito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_4036, msdiv4"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="mandāravapupphiyo → mandāraviyo (sya1ed, sya2ed); mandāriyo (pts-vp-pli1)" data-ref="sc5, ms20Ap1_4037"><i>Itthaṃ sudaṃ āyasmā mandāravapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_4038"><i>Mandāravapupphiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
