<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap223">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ālambaṇadāyakavagga</i></a></p>
<h1><a data-var="1 Ālambaṇadāyakattheraapadāna → ālambanadāyakattherāpadānaṃ (bj, sya1ed, sya2ed, pts-vp-pli1)"><i>1 Ālambaṇadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2899, msdiv1"><i>“Atthadassissa bhagavato,</i></a><br>
<a><i>lokajeṭṭhassa tādino;</i></a><br>
<a data-var="Ālambaṇaṃ → ālambanaṃ (bj, sya1ed, sya2ed, pts-vp-pli1)"><i>Ālambaṇaṃ mayā dinnaṃ,</i></a><br>
<a><i>dvipadindassa tādino.</i></a></p>
<p><a data-ref="sc2, ms20Ap1_2900, msdiv2"><i>Dharaṇiṃ paṭipajjāmi,</i></a><br>
<a><i>vipulaṃ sāgarapparaṃ;</i></a><br>
<a><i>Pāṇesu ca issariyaṃ,</i></a><br>
<a><i>vattemi vasudhāya ca.</i></a></p>
<p><a data-ref="sc3, ms20Ap1_2901, msdiv3"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Tisso vijjā anuppattā,</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc4, ms20Ap1_2902, msdiv4"><i>Ito dvesaṭṭhikappamhi,</i></a><br>
<a><i>tayo āsiṃsu khattiyā;</i></a><br>
<a><i>Ekāpassitanāmā te,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2903, msdiv5"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="ālambaṇadāyako → ālambanadāyako (bj, sya1ed, sya2ed, pts-vp-pli1)" data-ref="sc6, ms20Ap1_2904"><i>Itthaṃ sudaṃ āyasmā ālambaṇadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2905"><i>Ālambaṇadāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
