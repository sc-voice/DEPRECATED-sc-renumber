<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap46">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Upālivagga</i></a></p>
<h1><a><i>4. Sanniṭṭhāpakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1284, msdiv70"><i>“Araññe kuṭikaṃ katvā,</i></a><br>
<a><i>vasāmi pabbatantare;</i></a><br>
<a><i>Lābhālābhena santuṭṭho,</i></a><br>
<a><i>yasena ayasena ca.</i></a></p>
<p><a data-ref="sc2, ms20Ap1_1285, msdiv71"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a data-var="Vasīsatasahassehi → bhikkhusatasahassehi (sya1ed, sya2ed)"><i>Vasīsatasahassehi,</i></a><br>
<a><i>āgacchi mama santikaṃ.</i></a></p>
<p><a data-var="mahānāgaṃ → mahāvīraṃ (bj, pts-vp-pli1)" data-ref="sc3, ms20Ap1_1286, msdiv72"><i>Upāgataṃ mahānāgaṃ,</i></a><br>
<a><i>jalajuttamanāmakaṃ;</i></a><br>
<a data-var="Tiṇasantharaṃ → tiṇattharaṃ (mr)"><i>Tiṇasantharaṃ paññāpetvā,</i></a><br>
<a><i>adāsiṃ satthuno ahaṃ.</i></a></p>
<p><a data-ref="sc4, ms20Ap1_1287, msdiv73"><i>Pasannacitto sumano,</i></a><br>
<a><i>āmaṇḍaṃ pānīyañcahaṃ;</i></a><br>
<a><i>Adāsiṃ ujubhūtassa,</i></a><br>
<a><i>vippasannena cetasā.</i></a></p>
<p><a data-var="Satasahassito kappe → satasahasse ito kappe (bj); kappe ito satasahasse (sya1ed, sya2ed)" data-ref="sc5, ms20Ap1_1288, msdiv74"><i>Satasahassito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>āmaṇḍassa idaṃ phalaṃ.</i></a></p>
<p><a data-ref="sc6, ms20Ap1_1289, msdiv75"><i>Ekatālīsakappamhi,</i></a><br>
<a><i>eko āsiṃ arindamo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc7, ms20Ap1_1290, msdiv76"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sanniṭṭhāpako → sannidhāpako (si, pts-vp-pli1)" data-ref="sc8, ms20Ap1_1291"><i>Itthaṃ sudaṃ āyasmā sanniṭṭhāpako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1292"><i>Sanniṭṭhāpakattherassāpadānaṃ catutthaṃ.</i></a></p>
</article>
</section>
</div>
</body>
</html>
