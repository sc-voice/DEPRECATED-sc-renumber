<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap213">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Hatthivagga</i></a></p>
<h1><a><i>1. Hatthidāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2822, msdiv1"><i>“Siddhatthassa bhagavato,</i></a><br>
<a><i>dvipadindassa tādino;</i></a><br>
<a><i>Nāgaseṭṭho mayā dinno,</i></a><br>
<a><i>īsādanto urūḷhavā.</i></a></p>
<p><a data-ref="sc2, ms20Ap1_2823, msdiv2"><i>Uttamatthaṃ anubhomi,</i></a><br>
<a><i>santipadamanuttaraṃ;</i></a><br>
<a data-var="Nāgadānaṃ → aggadānaṃ (bj, pts-vp-pli1, mr)"><i>Nāgadānaṃ mayā dinnaṃ,</i></a><br>
<a><i>sabbalokahitesino.</i></a></p>
<p><a data-ref="sc3, ms20Ap1_2824, msdiv3"><i>Catunnavutito kappe,</i></a><br>
<a data-var="nāga → dānamadadiṃ (si, pts-vp-pli1, mr)"><i>yaṃ nāga madadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>nāgadānassidaṃ phalaṃ.</i></a></p>
<p><a data-ref="sc4, ms20Ap1_2825, msdiv4"><i>Aṭṭhasattatikappamhi,</i></a><br>
<a><i>soḷasāsiṃsu khattiyā;</i></a><br>
<a><i>Samantapāsādikā nāma,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2826, msdiv5"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2827"><i>Itthaṃ sudaṃ āyasmā hatthidāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2828"><i>Hatthidāyakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
