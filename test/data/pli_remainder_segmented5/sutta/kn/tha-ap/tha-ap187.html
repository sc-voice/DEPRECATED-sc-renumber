<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap187">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṭajapupphiyavagga</i></a></p>
<h1><a><i>5. Isimuggadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2612, msdiv24"><i>“Udentaṃ sataraṃsiṃva,</i></a><br>
<a data-var="pītaraṃsiṃva → sitaraṃsiṃva (bj); pītaraṃsīva (sya1ed, sya2ed); uggataṃ iva (pts-vp-pli1)"><i>pītaraṃsiṃva bhāṇumaṃ;</i></a><br>
<a><i>Kakudhaṃ vilasantaṃva,</i></a><br>
<a><i>padumuttaranāyakaṃ.</i></a></p>
<p><a data-var="pisitvā → isimuggāni piṃsetvā (bj); isimuggāni saṃditvā (si); isimuggaṃ nimantetvā (sya1ed, sya2ed); isimuggā nisandhetvā (pts-vp-pli1)" data-ref="sc2, ms20Ap1_2613, msdiv25"><i>Isimuggāni pisitvā,</i></a><br>
<a><i>madhukhudde anīḷake;</i></a><br>
<a><i>Pāsādeva ṭhito santo,</i></a><br>
<a><i>adāsiṃ lokabandhuno.</i></a></p>
<p><a data-ref="sc3, ms20Ap1_2614, msdiv26"><i>Aṭṭhasatasahassāni,</i></a><br>
<a><i>ahesuṃ buddhasāvakā;</i></a><br>
<a data-var="pattapūrentaṃ → pattapūraṃ taṃ (bj)"><i>Sabbesaṃ pattapūrentaṃ,</i></a><br>
<a><i>tato cāpi bahuttaraṃ.</i></a></p>
<p><a data-ref="sc4, ms20Ap1_2615, msdiv27"><i>Tena cittappasādena,</i></a><br>
<a><i>sukkamūlena codito;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc5, pts-vp-pli1.194, ms20Ap1_2616, msdiv28"><i>Cattālīsamhi sahasse,</i></a><br>
<a><i>kappānaṃ aṭṭhatiṃsa te;</i></a><br>
<a data-var="Isimuggasanāmā → mahisamantanāmā (si, sya1ed, sya2ed, pts-vp-pli1)"><i>Isimuggasanāmā te,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_2617, msdiv29"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_2618"><i>Itthaṃ sudaṃ āyasmā isimuggadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2619"><i>Isimuggadāyakattherassāpadānaṃ pañcamaṃ.</i></a></p>
</article>
</section>
</div>
</body>
</html>
