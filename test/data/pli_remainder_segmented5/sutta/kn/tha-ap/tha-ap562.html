<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap562">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Yasavagga</i></a></p>
<h1><a><i>10. Upavānattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_7810, msdiv122"><i>“Padumuttaro nāma jino,</i></a><br>
<a><i>sabbadhammāna pāragū;</i></a><br>
<a><i>Jalitvā aggikkhandhova,</i></a><br>
<a><i>sambuddho parinibbuto.</i></a></p>
<p><a data-ref="sc2, ms20Ap1_7811, msdiv123"><i>Mahājanā samāgamma,</i></a><br>
<a><i>pūjayitvā tathāgataṃ;</i></a><br>
<a><i>Citakaṃ katvā sugataṃ,</i></a><br>
<a><i>sarīraṃ abhiropayuṃ.</i></a></p>
<p><a data-ref="sc3, ms20Ap1_7812, msdiv124"><i>Sarīrakiccaṃ katvāna,</i></a><br>
<a><i>dhātuṃ tattha samānayuṃ;</i></a><br>
<a><i>Sadevamanussā sabbe,</i></a><br>
<a><i>buddhathūpaṃ akaṃsu te.</i></a></p>
<p><a data-ref="sc4, ms20Ap1_7813, msdiv125"><i>Paṭhamā kañcanamayā,</i></a><br>
<a><i>dutiyā ca maṇimayā;</i></a><br>
<a><i>Tatiyā rūpiyamayā,</i></a><br>
<a><i>catutthī phalikāmayā.</i></a></p>
<p><a data-ref="sc5, ms20Ap1_7814, msdiv126"><i>Tattha pañcamikā ceva,</i></a><br>
<a><i>lohitaṅkamayā ahu;</i></a><br>
<a><i>Chaṭṭhā masāragallassa,</i></a><br>
<a><i>sabbaṃ ratanamayūpari.</i></a></p>
<p><a data-ref="sc6, ms20Ap1_7815, msdiv127"><i>Jaṅghā maṇimayā āsi,</i></a><br>
<a><i>vedikā ratanāmayā;</i></a><br>
<a><i>Sabbasoṇṇamayo thūpo,</i></a><br>
<a><i>uddhaṃ yojanamuggato.</i></a></p>
<p><a data-ref="sc7, ms20Ap1_7816, msdiv128"><i>Devā tattha samāgantvā,</i></a><br>
<a><i>ekato mantayuṃ tadā;</i></a><br>
<a><i>‘Mayampi thūpaṃ kassāma,</i></a><br>
<a><i>lokanāthassa tādino.</i></a></p>
<p><a data-ref="sc8, ms20Ap1_7817, msdiv129"><i>Dhātu āveṇikā natthi,</i></a><br>
<a><i>sarīraṃ ekapiṇḍitaṃ;</i></a><br>
<a><i>Imamhi buddhathūpamhi,</i></a><br>
<a><i>kassāma kañcukaṃ mayaṃ’.</i></a></p>
<p><a data-ref="sc9, ms20Ap1_7818, msdiv130"><i>Devā sattahi ratnehi,</i></a><br>
<a><i>aññaṃ vaḍḍhesuṃ yojanaṃ;</i></a><br>
<a><i>Thūpo dviyojanubbedho,</i></a><br>
<a><i>timiraṃ byapahanti so.</i></a></p>
<p><a data-ref="sc10, ms20Ap1_7819, msdiv131"><i>Nāgā tattha samāgantvā,</i></a><br>
<a><i>ekato mantayuṃ tadā;</i></a><br>
<a><i>‘Manussā ceva devā ca,</i></a><br>
<a><i>buddhathūpaṃ akaṃsu te.</i></a></p>
<p><a data-ref="sc11, ms20Ap1_7820, msdiv132"><i>Mā no pamattā assumha,</i></a><br>
<a><i>appamattā sadevakā;</i></a><br>
<a><i>Mayampi thūpaṃ kassāma,</i></a><br>
<a><i>lokanāthassa tādino’.</i></a></p>
<p><a data-ref="sc12, ms20Ap1_7821, msdiv133"><i>Indanīlaṃ mahānīlaṃ,</i></a><br>
<a><i>atho jotirasaṃ maṇiṃ;</i></a><br>
<a><i>Ekato sannipātetvā,</i></a><br>
<a><i>buddhathūpaṃ achādayuṃ.</i></a></p>
<p><a data-ref="sc13, ms20Ap1_7822, msdiv134"><i>Sabbaṃ maṇimayaṃ āsi,</i></a><br>
<a data-var="yāvatā → tāvatā (mr)"><i>yāvatā buddhacetiyaṃ;</i></a><br>
<a><i>Tiyojanasamubbedhaṃ,</i></a><br>
<a><i>ālokakaraṇaṃ tadā.</i></a></p>
<p><a data-ref="sc14, ms20Ap1_7823, msdiv135"><i>Garuḷā ca samāgantvā,</i></a><br>
<a><i>ekato mantayuṃ tadā;</i></a><br>
<a><i>‘Manussā devanāgā ca,</i></a><br>
<a><i>buddhapūjaṃ akaṃsu te.</i></a></p>
<p><a data-ref="sc15, ms20Ap1_7824, msdiv136"><i>Mā no pamattā assumha,</i></a><br>
<a><i>appamattā sadevakā;</i></a><br>
<a><i>Mayampi thūpaṃ kassāma,</i></a><br>
<a><i>lokanāthassa tādino’.</i></a></p>
<p><a data-ref="sc16, ms20Ap1_7825, msdiv137"><i>Sabbaṃ maṇimayaṃ thūpaṃ,</i></a><br>
<a><i>akaruṃ te ca kañcukaṃ;</i></a><br>
<a><i>Yojanaṃ tepi vaḍḍhesuṃ,</i></a><br>
<a><i>āyataṃ buddhacetiyaṃ.</i></a></p>
<p><a data-ref="sc17, ms20Ap1_7826, msdiv138"><i>Catuyojanamubbedho,</i></a><br>
<a><i>buddhathūpo virocati;</i></a><br>
<a><i>Obhāseti disā sabbā,</i></a><br>
<a><i>sataraṃsīva uggato.</i></a></p>
<p><a data-ref="sc18, ms20Ap1_7827, msdiv139"><i>Kumbhaṇḍā ca samāgantvā,</i></a><br>
<a><i>ekato mantayuṃ tadā;</i></a><br>
<a><i>‘Manussā ceva devā ca,</i></a><br>
<a><i>nāgā ca garuḷā tathā.</i></a></p>
<p><a data-ref="sc19, ms20Ap1_7828, msdiv140"><i>Paccekaṃ buddhaseṭṭhassa,</i></a><br>
<a><i>akaṃsu thūpamuttamaṃ;</i></a><br>
<a><i>Mā no pamattā assumha,</i></a><br>
<a><i>appamattā sadevakā.</i></a></p>
<p><a data-ref="sc20, ms20Ap1_7829, msdiv141"><i>Mayampi thūpaṃ kassāma,</i></a><br>
<a><i>lokanāthassa tādino;</i></a><br>
<a><i>Ratanehi chādessāma,</i></a><br>
<a><i>āyataṃ buddhacetiyaṃ’.</i></a></p>
<p><a data-ref="sc21, ms20Ap1_7830, msdiv142"><i>Yojanaṃ tepi vaḍḍhesuṃ,</i></a><br>
<a><i>āyataṃ buddhacetiyaṃ;</i></a><br>
<a data-var="Pañcayojanamubbedho → pañcayojanamubbiddho (^tha-ap26#9 [Pañcasīlasamādāniyattheraapadāna])"><i>Pañcayojanamubbedho,</i></a><br>
<a><i>thūpo obhāsate tadā.</i></a></p>
<p><a data-ref="sc22, ms20Ap1_7831, msdiv143"><i>Yakkhā tattha samāgantvā,</i></a><br>
<a><i>ekato mantayuṃ tadā;</i></a><br>
<a><i>‘Manussā devanāgā ca,</i></a><br>
<a><i>garuḷā ca kumbhaṇḍakā.</i></a></p>
<p><a data-ref="sc23, ms20Ap1_7832, msdiv144"><i>Paccekaṃ buddhaseṭṭhassa,</i></a><br>
<a><i>akaṃsu thūpamuttamaṃ;</i></a><br>
<a><i>Mā no pamattā assumha,</i></a><br>
<a><i>appamattā sadevakā.</i></a></p>
<p><a data-ref="sc24, ms20Ap1_7833, msdiv145"><i>Mayampi thūpaṃ kassāma,</i></a><br>
<a><i>lokanāthassa tādino;</i></a><br>
<a><i>Phalikā chādayissāma,</i></a><br>
<a><i>āyataṃ buddhacetiyaṃ’.</i></a></p>
<p><a data-ref="sc25, ms20Ap1_7834, msdiv146"><i>Yojanaṃ tepi vaḍḍhesuṃ,</i></a><br>
<a><i>āyataṃ buddhacetiyaṃ;</i></a><br>
<a><i>Chayojanikamubbedho,</i></a><br>
<a><i>thūpo obhāsate tadā.</i></a></p>
<p><a data-ref="sc26, ms20Ap1_7835, msdiv147"><i>Gandhabbā ca samāgantvā,</i></a><br>
<a><i>ekato mantayuṃ tadā;</i></a><br>
<a><i>‘Manujā devatā nāgā,</i></a><br>
<a><i>kumbhaṇḍā guyhakā tathā.</i></a></p>
<p><a data-ref="sc27, ms20Ap1_7836, msdiv148"><i>Sabbe akaṃsu buddhathūpaṃ,</i></a><br>
<a><i>mayamettha akārakā;</i></a><br>
<a><i>Mayampi thūpaṃ kassāma,</i></a><br>
<a><i>lokanāthassa tādino’.</i></a></p>
<p><a data-ref="sc28, ms20Ap1_7837, msdiv149"><i>Vediyo satta katvāna,</i></a><br>
<a><i>dhajaṃ chattaṃ akaṃsu te;</i></a><br>
<a><i>Sabbasoṇṇamayaṃ thūpaṃ,</i></a><br>
<a><i>gandhabbā kārayuṃ tadā.</i></a></p>
<p><a data-ref="sc29, ms20Ap1_7838, msdiv150"><i>Sattayojanamubbedho,</i></a><br>
<a><i>thūpo obhāsate tadā;</i></a><br>
<a><i>Rattindivā na ñāyanti,</i></a><br>
<a><i>āloko hoti sabbadā.</i></a></p>
<p><a data-ref="sc30, ms20Ap1_7839, msdiv151"><i>Abhibhonti na tassābhā,</i></a><br>
<a><i>candasūrā satārakā;</i></a><br>
<a><i>Samantā yojanasate,</i></a><br>
<a><i>padīpopi na pajjali.</i></a></p>
<p><a data-ref="sc31, ms20Ap1_7840, msdiv152"><i>Tena kālena ye keci,</i></a><br>
<a><i>thūpaṃ pūjenti mānusā;</i></a><br>
<a><i>Na te thūpaṃ āruhanti,</i></a><br>
<a><i>ambare ukkhipanti te.</i></a></p>
<p><a data-ref="sc32, ms20Ap1_7841, msdiv153"><i>Devehi ṭhapito yakkho,</i></a><br>
<a><i>abhisammatanāmako;</i></a><br>
<a><i>Dhajaṃ vā pupphadāmaṃ vā,</i></a><br>
<a><i>abhiropeti uttariṃ.</i></a></p>
<p><a data-ref="sc33, ms20Ap1_7842, msdiv154"><i>Na te passanti taṃ yakkhaṃ,</i></a><br>
<a><i>dāmaṃ passanti gacchato;</i></a><br>
<a><i>Evaṃ passitvā gacchantā,</i></a><br>
<a><i>sabbe gacchanti suggatiṃ.</i></a></p>
<p><a data-ref="sc34, ms20Ap1_7843, msdiv155"><i>Viruddhā ye pāvacane,</i></a><br>
<a><i>pasannā ye ca sāsane;</i></a><br>
<a><i>Pāṭihīraṃ daṭṭhukāmā,</i></a><br>
<a><i>thūpaṃ pūjenti mānusā.</i></a></p>
<p><a data-ref="sc35, ms20Ap1_7844, msdiv156"><i>Nagare haṃsavatiyā,</i></a><br>
<a><i>ahosiṃ bhatako tadā;</i></a><br>
<a><i>Āmoditaṃ janaṃ disvā,</i></a><br>
<a><i>evaṃ cintesahaṃ tadā.</i></a></p>
<p><a data-ref="sc36, ms20Ap1_7845, msdiv157"><i>‘Uḷāro bhagavā neso,</i></a><br>
<a><i>yassa dhātughare disaṃ;</i></a><br>
<a><i>Imā ca janatā tuṭṭhā,</i></a><br>
<a><i>kāraṃ kubbaṃ na tappare.</i></a></p>
<p><a data-ref="sc37, ms20Ap1_7846, msdiv158"><i>Ahampi kāraṃ kassāmi,</i></a><br>
<a><i>lokanāthassa tādino;</i></a><br>
<a><i>Tassa dhammesu dāyādo,</i></a><br>
<a><i>bhavissāmi anāgate’.</i></a></p>
<p><a data-ref="sc38, ms20Ap1_7847, msdiv159"><i>Sudhotaṃ rajakenāhaṃ,</i></a><br>
<a><i>uttareyyaṃ paṭaṃ mama;</i></a><br>
<a><i>Veḷagge ālaggetvāna,</i></a><br>
<a><i>dhajaṃ ukkhipimambare.</i></a></p>
<p><a data-ref="sc39, ms20Ap1_7848, msdiv160"><i>Abhisammatako gayha,</i></a><br>
<a><i>ambare hāsi me dhajaṃ;</i></a><br>
<a><i>Vāteritaṃ dhajaṃ disvā,</i></a><br>
<a><i>bhiyyo hāsaṃ janesahaṃ.</i></a></p>
<p><a data-ref="sc40, ms20Ap1_7849, msdiv161"><i>Tattha cittaṃ pasādetvā,</i></a><br>
<a><i>samaṇaṃ upasaṅkamiṃ;</i></a><br>
<a><i>Taṃ bhikkhuṃ abhivādetvā,</i></a><br>
<a><i>vipākaṃ pucchahaṃ dhaje.</i></a></p>
<p><a data-ref="sc41, ms20Ap1_7850, msdiv162"><i>So me kathesi ānandī,</i></a><br>
<a><i>pītisañjananaṃ mama;</i></a><br>
<a><i>‘Tassa dhajassa vipākaṃ,</i></a><br>
<a><i>anubhossasi sabbadā.</i></a></p>
<p><a data-ref="sc42, ms20Ap1_7851, msdiv163"><i>Hatthiassarathāpattī,</i></a><br>
<a><i>senā ca caturaṅginī;</i></a><br>
<a><i>Parivāressanti taṃ niccaṃ,</i></a><br>
<a><i>dhajadānassidaṃ phalaṃ.</i></a></p>
<p><a data-ref="sc43, ms20Ap1_7852, msdiv164"><i>Saṭṭhituriyasahassāni,</i></a><br>
<a><i>bheriyo samalaṅkatā;</i></a><br>
<a><i>Parivāressanti taṃ niccaṃ,</i></a><br>
<a><i>dhajadānassidaṃ phalaṃ.</i></a></p>
<p><a data-ref="sc44, ms20Ap1_7853, msdiv165"><i>Chaḷasītisahassāni,</i></a><br>
<a><i>nāriyo samalaṅkatā;</i></a><br>
<a><i>Vicittavatthābharaṇā,</i></a><br>
<a><i>āmukkamaṇikuṇḍalā.</i></a></p>
<p><a data-ref="sc45, ms20Ap1_7854, msdiv166"><i>Aḷārapamhā hasulā,</i></a><br>
<a data-var="susaññā → sutthanā (bj)"><i>susaññā tanumajjhimā;</i></a><br>
<a><i>Parivāressanti taṃ niccaṃ,</i></a><br>
<a><i>dhajadānassidaṃ phalaṃ.</i></a></p>
<p><a data-ref="sc46, ms20Ap1_7855, msdiv167"><i>Tiṃsakappasahassāni,</i></a><br>
<a><i>devaloke ramissasi;</i></a><br>
<a><i>Asītikkhattuṃ devindo,</i></a><br>
<a><i>devarajjaṃ karissasi.</i></a></p>
<p><a data-ref="sc47, ms20Ap1_7856, msdiv168"><i>Sahassakkhattuṃ rājā ca,</i></a><br>
<a><i>cakkavattī bhavissati;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc48, ms20Ap1_7857, msdiv169"><i>Kappasatasahassamhi,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc49, ms20Ap1_7858, msdiv170"><i>Devalokā cavitvāna,</i></a><br>
<a><i>sukkamūlena codito;</i></a><br>
<a><i>Puññakammena saññutto,</i></a><br>
<a><i>brahmabandhu bhavissasi.</i></a></p>
<p><a data-ref="sc50, ms20Ap1_7859, msdiv171"><i>Asītikoṭiṃ chaḍḍetvā,</i></a><br>
<a><i>dāse kammakare bahū;</i></a><br>
<a><i>Gotamassa bhagavato,</i></a><br>
<a><i>sāsane pabbajissasi.</i></a></p>
<p><a data-ref="sc51, ms20Ap1_7860, msdiv172"><i>Ārādhayitvā sambuddhaṃ,</i></a><br>
<a><i>gotamaṃ sakyapuṅgavaṃ;</i></a><br>
<a><i>Upavānoti nāmena,</i></a><br>
<a><i>hessasi satthu sāvako’.</i></a></p>
<p><a data-ref="sc52, ms20Ap1_7861, msdiv173"><i>Satasahasse kataṃ kammaṃ,</i></a><br>
<a><i>phalaṃ dassesi me idha;</i></a><br>
<a><i>Sumutto saravegova,</i></a><br>
<a data-var="kilese jhāpayiṃ → kilesā jhāpitā (bj)"><i>kilese jhāpayiṃ mama.</i></a></p>
<p><a data-ref="sc53, ms20Ap1_7862, msdiv174"><i>Cakkavattissa santassa,</i></a><br>
<a><i>cātuddīpissarassa me;</i></a><br>
<a><i>Tīṇi yojanāni sāmantā,</i></a><br>
<a><i>ussīyanti dhajā sadā.</i></a></p>
<p><a data-ref="sc54, ms20Ap1_7863, msdiv175"><i>Satasahassito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dhajadānassidaṃ phalaṃ.</i></a></p>
<p><a data-ref="sc55, ms20Ap1_7864, msdiv176"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc56, ms20Ap1_7865, msdiv177"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc57, ms20Ap1_7866, msdiv178"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc58, ms20Ap1_7867"><i>Itthaṃ sudaṃ āyasmā upavānatthero imā gāthāyo abhāsitthāti.</i></a></p>
<p class="endsutta"><a data-ref="sc59, ms20Ap1_7868"><i>Upavānattherassāpadānaṃ dasamaṃ.</i></a></p>
</article>
</section>
</div>
</body>
</html>
