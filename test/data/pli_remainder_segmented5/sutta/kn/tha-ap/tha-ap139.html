<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap139">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sobhitavagga</i></a></p>
<h1><a><i>7. Atthasandassakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.168, ms20Ap1_2240, msdiv47"><i>“Visālamāḷe āsīno,</i></a><br>
<a><i>addasaṃ lokanāyakaṃ;</i></a><br>
<a><i>Khīṇāsavaṃ balappattaṃ,</i></a><br>
<a><i>bhikkhusaṃghapurakkhataṃ.</i></a></p>
<p><a data-ref="sc2, ms20Ap1_2241, msdiv48"><i>Satasahassā tevijjā,</i></a><br>
<a><i>chaḷabhiññā mahiddhikā;</i></a><br>
<a><i>Parivārenti sambuddhaṃ,</i></a><br>
<a><i>ko disvā nappasīdati.</i></a></p>
<p><a data-ref="sc3, ms20Ap1_2242, msdiv49"><i>Ñāṇe upanidhā yassa,</i></a><br>
<a><i>na vijjati sadevake;</i></a><br>
<a><i>Anantañāṇaṃ sambuddhaṃ,</i></a><br>
<a><i>ko disvā nappasīdati.</i></a></p>
<p><a data-ref="sc4, ms20Ap1_2243, msdiv50"><i>Dhammakāyañca dīpentaṃ,</i></a><br>
<a><i>kevalaṃ ratanākaraṃ;</i></a><br>
<a data-var="Vikappetuṃ → vikopetuṃ (bj, sya1ed, sya2ed, pts-vp-pli1)"><i>Vikappetuṃ na sakkonti,</i></a><br>
<a><i>ko disvā nappasīdati.</i></a></p>
<p><a data-ref="sc5, ms20Ap1_2244, msdiv51"><i>Imāhi tīhi gāthāhi,</i></a><br>
<a data-var="nāradovhayavacchalo → nārado saragacchiyo (bj, pts-vp-pli1); nārado puragacchi so (sya1ed, sya2ed)"><i>nāradovhayavacchalo;</i></a><br>
<a><i>Padumuttaraṃ thavitvāna,</i></a><br>
<a><i>sambuddhaṃ aparājitaṃ.</i></a></p>
<p><a data-ref="sc6, ms20Ap1_2245, msdiv52"><i>Tena cittappasādena,</i></a><br>
<a><i>buddhasanthavanena ca;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc7, ms20Ap1_2246, msdiv53"><i>Ito tiṃsakappasate,</i></a><br>
<a><i>sumitto nāma khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc8, ms20Ap1_2247, msdiv54"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_2248"><i>Itthaṃ sudaṃ āyasmā atthasandassako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_2249"><i>Atthasandassakattherassāpadānaṃ sattamaṃ.</i></a></p>
</article>
</section>
</div>
</body>
</html>
