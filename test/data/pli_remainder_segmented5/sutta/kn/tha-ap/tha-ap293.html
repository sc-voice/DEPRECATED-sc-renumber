<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap293">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Citakapūjakavagga</i></a></p>
<h1><a><i>1. Citakapūjakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3358, msdiv1"><i>“Ajito nāma nāmena,</i></a><br>
<a><i>ahosiṃ brāhmaṇo tadā;</i></a><br>
<a><i>Āhutiṃ yiṭṭhukāmohaṃ,</i></a><br>
<a><i>nānāpupphaṃ samānayiṃ.</i></a></p>
<p><a data-ref="sc2, ms20Ap1_3359, msdiv2"><i>Jalantaṃ citakaṃ disvā,</i></a><br>
<a><i>sikhino lokabandhuno;</i></a><br>
<a><i>Tañca pupphaṃ samānetvā,</i></a><br>
<a><i>citake okiriṃ ahaṃ.</i></a></p>
<p><a data-ref="sc3, pts-vp-pli1.244, ms20Ap1_3360, msdiv3"><i>Ekattiṃse ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-var="Sattavīse → sattatiṃse (mr)" data-ref="sc4, ms20Ap1_3361, msdiv4"><i>Sattavīse ito kappe,</i></a><br>
<a><i>sattāsuṃ manujādhipā;</i></a><br>
<a><i>Supajjalitanāmā te,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_3362, msdiv5"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3363"><i>Itthaṃ sudaṃ āyasmā citakapūjako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3364"><i>Citakapūjakattherassāpadānaṃ paṭhamaṃ.</i></a></p>
</article>
</section>
</div>
</body>
</html>
