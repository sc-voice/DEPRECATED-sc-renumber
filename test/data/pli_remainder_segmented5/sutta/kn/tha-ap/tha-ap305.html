<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap305">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumakesaravagga</i></a></p>
<h1><a><i>3. Paramannadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3444, msdiv9"><i>“Kaṇikāraṃva jotantaṃ,</i></a><br>
<a><i>udayantaṃva bhāṇumaṃ;</i></a><br>
<a><i>Vipassiṃ addasaṃ buddhaṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc2, ms20Ap1_3445, msdiv10"><i>Añjaliṃ paggahetvāna,</i></a><br>
<a><i>abhinesiṃ sakaṃ gharaṃ;</i></a><br>
<a><i>Abhinetvāna sambuddhaṃ,</i></a><br>
<a><i>paramannamadāsahaṃ.</i></a></p>
<p><a data-ref="sc3, ms20Ap1_3446, msdiv11"><i>Ekanavutito kappe,</i></a><br>
<a data-var="paramannamadiṃ → paramannaṃ dadiṃ (bj); paramannamadaṃ (sya1ed); paramannamadadiṃ (pts-vp-pli1)"><i>paramannamadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>paramannassidaṃ phalaṃ.</i></a></p>
<p><a data-ref="sc4, ms20Ap1_3447, msdiv12"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3448"><i>Itthaṃ sudaṃ āyasmā paramannadāyako thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3449"><i>Paramannadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
