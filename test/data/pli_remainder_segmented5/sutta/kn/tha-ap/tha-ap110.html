<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap110">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhikkhadāyivagga</i></a></p>
<h1><a data-var="8 Āsanupaṭṭhāhakattheraapadāna → āsanupaṭṭhāpakattherāpadānaṃ (bj); āsanupaṭṭhāyakattherāpadānaṃ (sya1ed, sya2ed); āsanūpaṭṭhāyakattherāpadānaṃ (pts-vp-pli1)"><i>8 Āsanupaṭṭhāhakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1912, msdiv47"><i>“Kānanaṃ vanamogayha,</i></a><br>
<a><i>appasaddaṃ nirākulaṃ;</i></a><br>
<a><i>Sīhāsanaṃ mayā dinnaṃ,</i></a><br>
<a><i>atthadassissa tādino.</i></a></p>
<p><a data-ref="sc2, ms20Ap1_1913, msdiv48"><i>Mālāhatthaṃ gahetvāna,</i></a><br>
<a><i>katvā ca naṃ padakkhiṇaṃ;</i></a><br>
<a><i>Satthāraṃ payirupāsitvā,</i></a><br>
<a><i>pakkāmiṃ uttarāmukho.</i></a></p>
<p><a data-ref="sc3, ms20Ap1_1914, msdiv49"><i>Tena kammena dvipadinda,</i></a><br>
<a><i>lokajeṭṭha narāsabha;</i></a><br>
<a data-var="Sannibbāpemi → sandiṭṭhāpemi (mr)"><i>Sannibbāpemi attānaṃ,</i></a><br>
<a><i>bhavā sabbe samūhatā.</i></a></p>
<p><a data-ref="sc4, ms20Ap1_1915, msdiv50"><i>Aṭṭhārasakappasate,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>sīhāsanassidaṃ phalaṃ.</i></a></p>
<p><a data-ref="sc5, ms20Ap1_1916, msdiv51"><i>Ito sattakappasate,</i></a><br>
<a data-var="sannibbāpaka → sanniṭṭho nāma (mr)"><i>sannibbāpaka khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc6, ms20Ap1_1917, msdiv52"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="āsanupaṭṭhāhako → āsanupaṭṭhāpakatthero (bj); āsanupaṭṭhāyako (sya1ed, sya2ed); āsanūpaṭṭhāyako (pts-vp-pli1)" data-ref="sc7, ms20Ap1_1918"><i>Itthaṃ sudaṃ āyasmā āsanupaṭṭhāhako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1919"><i>Āsanupaṭṭhāhakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
