<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap72">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>10. Pupphacaṅkoṭiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.118, ms20Ap1_1576, msdiv68"><i>“Abhītarūpaṃ sīhaṃva,</i></a><br>
<a><i>garuḷaggaṃva pakkhinaṃ;</i></a><br>
<a><i>Byagghūsabhaṃva pavaraṃ,</i></a><br>
<a><i>abhijātaṃva kesariṃ.</i></a></p>
<p><a data-ref="sc2, ms20Ap1_1577, msdiv69"><i>Sikhiṃ tilokasaraṇaṃ,</i></a><br>
<a><i>anejaṃ aparājitaṃ;</i></a><br>
<a><i>Nisinnaṃ samaṇānaggaṃ,</i></a><br>
<a><i>bhikkhusaṃghapurakkhataṃ.</i></a></p>
<p><a data-var="Caṅkoṭake → caṅgoṭake (bj, pts-vp-pli1)" data-ref="sc3, ms20Ap1_1578, msdiv70"><i>Caṅkoṭake ṭhapetvāna,</i></a><br>
<a><i>anojaṃ pupphamuttamaṃ;</i></a><br>
<a><i>Saha caṅkoṭakeneva,</i></a><br>
<a><i>buddhaseṭṭhaṃ samokiriṃ.</i></a></p>
<p><a data-ref="sc4, ms20Ap1_1579, msdiv71"><i>Tena cittappasādena,</i></a><br>
<a><i>dvipadinda narāsabha;</i></a><br>
<a><i>Pattomhi acalaṃ ṭhānaṃ,</i></a><br>
<a><i>hitvā jayaparājayaṃ.</i></a></p>
<p><a data-ref="sc5, ms20Ap1_1580, msdiv72"><i>Ekattiṃse ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc6, ms20Ap1_1581, msdiv73"><i>Sampuṇṇe tiṃsakappamhi,</i></a><br>
<a><i>devabhūtisanāmakā;</i></a><br>
<a><i>Sattaratanasampannā,</i></a><br>
<a><i>pañcāsuṃ cakkavattino.</i></a></p>
<p><a data-ref="sc7, ms20Ap1_1582, msdiv74"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1412)</i></a></p>
</blockquote>
<p><a data-ref="sc8, ms20Ap1_1583"><i>Itthaṃ sudaṃ āyasmā pupphacaṅkoṭiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_1584"><i>Pupphacaṅkoṭiyattherassāpadānaṃ dasamaṃ.</i></a></p>
<p class="endsection"><a data-var="Sakacintaniyavaggo → sakacittaniyavaggo (si, sya1ed, sya2ed); sakacittiyavaggo (pts-vp-pli1)" data-ref="sc10, ms20Ap1_1585"><i>Sakacintaniyavaggo sattamo.</i></a></p>
<p class="uddana-intro"><a data-ref="sc11, ms20Ap1_1586"><i>Tassuddānaṃ</i></a></p>
<blockquote class="uddanagatha">
<p><a data-ref="sc12, ms20Ap1_1587"><i>Sakacintī avopupphī,</i></a><br>
<a><i>sapaccāgamanena ca;</i></a><br>
<a><i>Parappasādī bhisado,</i></a><br>
<a><i>sucinti vatthadāyako.</i></a></p>
<p><a data-ref="sc13, ms20Ap1_1588"><i>Ambadāyī ca sumano,</i></a><br>
<a><i>pupphacaṅkoṭakīpi ca;</i></a><br>
<a><i>Gāthekasattati vuttā,</i></a><br>
<a><i>gaṇitā atthadassibhi.</i></a></p>
</blockquote>
</article>
</section>
</div>
</body>
</html>
