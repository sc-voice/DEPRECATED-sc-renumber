<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap71">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>9. Sumanattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1568, msdiv62"><i>“Sumano nāma nāmena,</i></a><br>
<a><i>mālākāro ahaṃ tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>lokāhutipaṭiggahaṃ.</i></a></p>
<p><a data-ref="sc2, ms20Ap1_1569, msdiv63"><i>Ubho hatthehi paggayha,</i></a><br>
<a><i>sumanaṃ pupphamuttamaṃ;</i></a><br>
<a><i>Buddhassa abhiropesiṃ,</i></a><br>
<a><i>sikhino lokabandhuno.</i></a></p>
<p><a data-ref="sc3, ms20Ap1_1570, msdiv64"><i>Imāya pupphapūjāya,</i></a><br>
<a><i>cetanāpaṇidhīhi ca;</i></a><br>
<a><i>Duggatiṃ nābhijānāmi,</i></a><br>
<a data-var="buddhapūjāyidaṃ → pupphapūjāyidaṃ (bj)"><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_1571, msdiv65"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a data-var="buddhapūjāyidaṃ → pupphapūjāyidaṃ (bj)"><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_1572, msdiv66"><i>Chabbīsatimhi kappamhi,</i></a><br>
<a><i>cattārosuṃ mahāyasā;</i></a><br>
<a><i>Sattaratanasampannā,</i></a><br>
<a><i>rājāno cakkavattino.</i></a></p>
<p><a data-ref="sc6, ms20Ap1_1573, msdiv67"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_1574"><i>Itthaṃ sudaṃ āyasmā sumano thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_1575"><i>Sumanattherassāpadānaṃ navamaṃ.</i></a></p>
</article>
</section>
</div>
</body>
</html>
