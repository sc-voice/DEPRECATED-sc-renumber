<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap119">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Mahāparivāravagga</i></a></p>
<h1><a><i>7. Buddhasaññakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2009, msdiv57"><i>“Yadā vipassī lokaggo,</i></a><br>
<a><i>āyusaṅkhāramossaji;</i></a><br>
<a><i>Pathavī sampakampittha,</i></a><br>
<a><i>medanī jalamekhalā.</i></a></p>
<p><a data-var="Otataṃ vitthataṃ → ogataṃ vitataṃ (sya1ed, sya2ed); otataṃ vitataṃ (pts-vp-pli1)" data-ref="sc2, ms20Ap1_2010, msdiv58"><i>Otataṃ vitthataṃ mayhaṃ,</i></a><br>
<a data-var="suvicittavaṭaṃsakaṃ → suci cittaṃ papañcakaṃ (si, sya1ed, sya2ed); suvicittaṃ vaṭaṃsakaṃ (pts-vp-pli1)"><i>suvicittavaṭaṃsakaṃ;</i></a><br>
<a><i>Bhavanampi pakampittha,</i></a><br>
<a><i>buddhassa āyusaṅkhaye.</i></a></p>
<p><a data-ref="sc3, pts-vp-pli1.152, ms20Ap1_2011, msdiv59"><i>Tāso mayhaṃ samuppanno,</i></a><br>
<a><i>bhavane sampakampite;</i></a><br>
<a data-var="Uppādo → uppāto (bj)"><i>Uppādo nu kimatthāya,</i></a><br>
<a><i>āloko vipulo ahu.</i></a></p>
<p><a data-ref="sc4, ms20Ap1_2012, msdiv60"><i>Vessavaṇo idhāgamma,</i></a><br>
<a><i>nibbāpesi mahājanaṃ;</i></a><br>
<a data-var="Pāṇabhūte → pāṇabhūnaṃ (sya1ed, sya2ed, mr); pāṇabhūtaṃ (si, sya1ed, sya2ed, pts-vp-pli1)"><i>Pāṇabhūte bhayaṃ natthi,</i></a><br>
<a data-var="saṃvutā → sagāravā (sya1ed, sya2ed)"><i>ekaggā hotha saṃvutā.</i></a></p>
<p><a data-ref="sc5, ms20Ap1_2013, msdiv61"><i>Aho buddhā aho dhammā,</i></a><br>
<a><i>aho no satthu sampadā;</i></a><br>
<a><i>Yasmiṃ uppajjamānamhi,</i></a><br>
<a data-var="pathavī → paṭhavī (bj, sya1ed, sya2ed, pts-vp-pli1)"><i>pathavī sampakampati.</i></a></p>
<p><a data-ref="sc6, ms20Ap1_2014, msdiv62"><i>Buddhānubhāvaṃ kittetvā,</i></a><br>
<a><i>kappaṃ saggamhi modahaṃ;</i></a><br>
<a><i>Avasesesu kappesu,</i></a><br>
<a data-var="caritaṃ → karitaṃ (si, sya1ed, sya2ed); kāritaṃ (si, pts-vp-pli1, mr)"><i>kusalaṃ caritaṃ mayā.</i></a></p>
<p><a data-ref="sc7, ms20Ap1_2015, msdiv63"><i>Ekanavutito kappe,</i></a><br>
<a><i>yaṃ saññamalabhiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>buddhasaññāyidaṃ phalaṃ.</i></a></p>
<p><a data-ref="sc8, ms20Ap1_2016, msdiv64"><i>Ito cuddasakappamhi,</i></a><br>
<a><i>rājā āsiṃ patāpavā;</i></a><br>
<a><i>Samito nāma nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc9, ms20Ap1_2017, msdiv65"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc10, ms20Ap1_2018"><i>Itthaṃ sudaṃ āyasmā buddhasaññako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_2019"><i>Buddhasaññakattherassāpadānaṃ sattamaṃ.</i></a></p>
</article>
</section>
</div>
</body>
</html>
