<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap128">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sereyyavagga</i></a></p>
<h1><a><i>6. Kusumāsaniyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.160, ms20Ap1_2128, msdiv65"><i>“Nagare dhaññavatiyā,</i></a><br>
<a><i>ahosiṃ brāhmaṇo tadā;</i></a><br>
<a><i>Lakkhaṇe itihāse ca,</i></a><br>
<a><i>sanighaṇḍusakeṭubhe.</i></a></p>
<p><a data-ref="sc2, ms20Ap1_2129, msdiv66"><i>Padako veyyākaraṇo,</i></a><br>
<a><i>nimittakovido ahaṃ;</i></a><br>
<a><i>Mante ca sisse vācesiṃ,</i></a><br>
<a><i>tiṇṇaṃ vedāna pāragū.</i></a></p>
<p><a data-ref="sc3, ms20Ap1_2130, msdiv67"><i>Pañca uppalahatthāni,</i></a><br>
<a><i>piṭṭhiyaṃ ṭhapitāni me;</i></a><br>
<a><i>Āhutiṃ yiṭṭhukāmohaṃ,</i></a><br>
<a><i>pitumātusamāgame.</i></a></p>
<p><a data-ref="sc4, ms20Ap1_2131, msdiv68"><i>Tadā vipassī bhagavā,</i></a><br>
<a><i>bhikkhusaṃghapurakkhato;</i></a><br>
<a><i>Obhāsento disā sabbā,</i></a><br>
<a><i>āgacchati narāsabho.</i></a></p>
<p><a data-ref="sc5, ms20Ap1_2132, msdiv69"><i>Āsanaṃ paññapetvāna,</i></a><br>
<a><i>nimantetvā mahāmuniṃ;</i></a><br>
<a><i>Santharitvāna taṃ pupphaṃ,</i></a><br>
<a><i>abhinesiṃ sakaṃ gharaṃ.</i></a></p>
<p><a data-ref="sc6, ms20Ap1_2133, msdiv70"><i>Yaṃ me atthi sake gehe,</i></a><br>
<a><i>āmisaṃ paccupaṭṭhitaṃ;</i></a><br>
<a><i>Tāhaṃ buddhassa pādāsiṃ,</i></a><br>
<a><i>pasanno sehi pāṇibhi.</i></a></p>
<p><a data-ref="sc7, ms20Ap1_2134, msdiv71"><i>Bhuttāviṃ kālamaññāya,</i></a><br>
<a><i>pupphahatthamadāsahaṃ;</i></a><br>
<a><i>Anumoditvāna sabbaññū,</i></a><br>
<a><i>pakkāmi uttarāmukho.</i></a></p>
<p><a data-ref="sc8, ms20Ap1_2135, msdiv72"><i>Ekanavutito kappe,</i></a><br>
<a><i>yaṃ pupphamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>pupphadānassidaṃ phalaṃ.</i></a></p>
<p><a data-ref="sc9, ms20Ap1_2136, msdiv73"><i>Anantaraṃ ito kappe,</i></a><br>
<a><i>rājāhuṃ varadassano;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc10, ms20Ap1_2137, msdiv74"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc11, ms20Ap1_2138"><i>Itthaṃ sudaṃ āyasmā kusumāsaniyo thero imā gāthāyo abhāsitthāti.</i></a></p>
<p class="endsutta"><a data-ref="sc12, ms20Ap1_2139"><i>Kusumāsaniyattherassāpadānaṃ chaṭṭhaṃ.</i></a></p>
</article>
</section>
</div>
</body>
</html>
