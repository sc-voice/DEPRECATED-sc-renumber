<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap300">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Citakapūjakavagga</i></a></p>
<h1><a><i>8. Saraṇagamaniyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3407, msdiv36"><i>“Pabbate himavantamhi,</i></a><br>
<a><i>ahosiṃ luddako tadā;</i></a><br>
<a><i>Vipassiṃ addasaṃ buddhaṃ,</i></a><br>
<a><i>lokajeṭṭhaṃ narāsabhaṃ.</i></a></p>
<p><a data-ref="sc2, ms20Ap1_3408, msdiv37"><i>Upāsitvāna sambuddhaṃ,</i></a><br>
<a><i>veyyāvaccamakāsahaṃ;</i></a><br>
<a><i>Saraṇañca upāgacchiṃ,</i></a><br>
<a><i>dvipadindassa tādino.</i></a></p>
<p><a data-ref="sc3, pts-vp-pli1.247, ms20Ap1_3409, msdiv38"><i>Ekanavutito kappe,</i></a><br>
<a><i>saraṇaṃ upagacchahaṃ;</i></a><br>
<a><i>Duggatiṃ nābhijānāmi,</i></a><br>
<a><i>saraṇāgamanapphalaṃ.</i></a></p>
<p><a data-ref="sc4, ms20Ap1_3410, msdiv39"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc5, ms20Ap1_3411"><i>Itthaṃ sudaṃ āyasmā saraṇagamaniyo thero imā gāthāyo abhāsitthāti.</i></a></p>
<p class="endsutta"><a data-ref="sc6, ms20Ap1_3412"><i>Saraṇagamaniyattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
