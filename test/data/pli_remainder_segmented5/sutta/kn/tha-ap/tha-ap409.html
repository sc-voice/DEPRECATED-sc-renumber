<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap409">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Metteyyavagga</i></a></p>
<h1><a><i>7. Hemakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_5041, msdiv183"><i>“Pabbhārakūṭaṃ nissāya,</i></a><br>
<a><i>anomo nāma tāpaso;</i></a><br>
<a><i>Assamaṃ sukataṃ katvā,</i></a><br>
<a><i>paṇṇasāle vasī tadā.</i></a></p>
<p><a data-ref="sc2, ms20Ap1_5042, msdiv184"><i>Siddhaṃ tassa tapo kammaṃ,</i></a><br>
<a><i>siddhipatto sake bale;</i></a><br>
<a><i>Sakasāmaññavikkanto,</i></a><br>
<a><i>ātāpī nipako muni.</i></a></p>
<p><a data-ref="sc3, ms20Ap1_5043, msdiv185"><i>Visārado sasamaye,</i></a><br>
<a><i>paravāde ca kovido;</i></a><br>
<a><i>Paṭṭho bhūmantalikkhamhi,</i></a><br>
<a><i>uppātamhi ca kovido.</i></a></p>
<p><a data-ref="sc4, ms20Ap1_5044, msdiv186"><i>Vītasoko nirārambho,</i></a><br>
<a><i>appāhāro alolupo;</i></a><br>
<a><i>Lābhālābhena santuṭṭho,</i></a><br>
<a><i>jhāyī jhānarato muni.</i></a></p>
<p><a data-ref="sc5, ms20Ap1_5045, msdiv187"><i>Piyadassī nāma sambuddho,</i></a><br>
<a><i>aggo kāruṇiko muni;</i></a><br>
<a><i>Satte tāretukāmo so,</i></a><br>
<a><i>karuṇāya pharī tadā.</i></a></p>
<p><a data-ref="sc6, pts-vp-pli2.352, ms20Ap1_5046, msdiv188"><i>Bodhaneyyaṃ janaṃ disvā,</i></a><br>
<a><i>piyadassī mahāmuni;</i></a><br>
<a><i>Cakkavāḷasahassampi,</i></a><br>
<a><i>gantvā ovadate muni.</i></a></p>
<p><a data-ref="sc7, ms20Ap1_5047, msdiv189"><i>Mamuddharitukāmo so,</i></a><br>
<a><i>mamassamamupāgami;</i></a><br>
<a><i>Na diṭṭho me jino pubbe,</i></a><br>
<a><i>na sutopi ca kassaci.</i></a></p>
<p><a data-ref="sc8, ms20Ap1_5048, msdiv190"><i>Uppātā supinā mayhaṃ,</i></a><br>
<a><i>lakkhaṇā suppakāsitā;</i></a><br>
<a><i>Paṭṭho bhūmantalikkhamhi,</i></a><br>
<a><i>nakkhattapadakovido.</i></a></p>
<p><a data-ref="sc9, ms20Ap1_5049, msdiv191"><i>Sohaṃ buddhassa sutvāna,</i></a><br>
<a><i>tattha cittaṃ pasādayiṃ;</i></a><br>
<a data-var="Tiṭṭhanto → bhuñjanto (bj, pts-vp-pli1, mr)"><i>Tiṭṭhanto vā nisinno vā,</i></a><br>
<a><i>sarāmi niccakālikaṃ.</i></a></p>
<p><a data-ref="sc10, ms20Ap1_5050, msdiv192"><i>Mayi evaṃ sarantamhi,</i></a><br>
<a><i>bhagavāpi anussari;</i></a><br>
<a><i>Buddhaṃ anussarantassa,</i></a><br>
<a><i>pīti me hoti tāvade.</i></a></p>
<p><a data-ref="sc11, ms20Ap1_5051, msdiv193"><i>Kālañca punarāgamma,</i></a><br>
<a><i>upesi maṃ mahāmuni;</i></a><br>
<a><i>Sampattepi na jānāmi,</i></a><br>
<a><i>ayaṃ buddho mahāmuni.</i></a></p>
<p><a data-ref="sc12, ms20Ap1_5052, msdiv194"><i>Anukampako kāruṇiko,</i></a><br>
<a><i>piyadassī mahāmuni;</i></a><br>
<a><i>Sañjānāpesi attānaṃ,</i></a><br>
<a><i>‘ahaṃ buddho sadevake’.</i></a></p>
<p><a data-ref="sc13, ms20Ap1_5053, msdiv195"><i>Sañjānitvāna sambuddhaṃ,</i></a><br>
<a><i>piyadassiṃ mahāmuniṃ;</i></a><br>
<a><i>Sakaṃ cittaṃ pasādetvā,</i></a><br>
<a><i>idaṃ vacanamabraviṃ.</i></a></p>
<p><a data-var="Aññe → sabbe (sya1ed, sya2ed)" data-ref="sc14, ms20Ap1_5054, msdiv196"><i>‘Aññe pīṭhe ca pallaṅke,</i></a><br>
<a><i>āsandīsu nisīdare;</i></a><br>
<a><i>Tuvampi sabbadassāvī,</i></a><br>
<a><i>nisīda ratanāsane’.</i></a></p>
<p><a data-ref="sc15, ms20Ap1_5055, msdiv197"><i>Sabbaratanamayaṃ pīṭhaṃ,</i></a><br>
<a><i>nimminitvāna tāvade;</i></a><br>
<a><i>Piyadassissa munino,</i></a><br>
<a><i>adāsiṃ iddhinimmitaṃ.</i></a></p>
<p><a data-ref="sc16, ms20Ap1_5056, msdiv198"><i>Ratane ca nisinnassa,</i></a><br>
<a><i>pīṭhake iddhinimmite;</i></a><br>
<a><i>Kumbhamattaṃ jambuphalaṃ,</i></a><br>
<a><i>adāsiṃ tāvade ahaṃ.</i></a></p>
<p><a data-ref="sc17, ms20Ap1_5057, msdiv199"><i>Mama hāsaṃ janetvāna,</i></a><br>
<a><i>paribhuñji mahāmuni;</i></a><br>
<a><i>Tadā cittaṃ pasādetvā,</i></a><br>
<a><i>satthāraṃ abhivādayiṃ.</i></a></p>
<p><a data-ref="sc18, ms20Ap1_5058, msdiv200"><i>Piyadassī tu bhagavā,</i></a><br>
<a><i>lokajeṭṭho narāsabho;</i></a><br>
<a><i>Ratanāsanamāsīno,</i></a><br>
<a><i>imā gāthā abhāsatha.</i></a></p>
<p><a data-ref="sc19, ms20Ap1_5059, msdiv201"><i>‘Yo me ratanamayaṃ pīṭhaṃ,</i></a><br>
<a><i>amatañca phalaṃ adā;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc20, ms20Ap1_5060, msdiv202"><i>Sattasattati kappāni,</i></a><br>
<a><i>devaloke ramissati;</i></a><br>
<a><i>Pañcasattatikkhattuñca,</i></a><br>
<a><i>cakkavattī bhavissati.</i></a></p>
<p><a data-ref="sc21, ms20Ap1_5061, msdiv203"><i>Dvattiṃsakkhattuṃ devindo,</i></a><br>
<a><i>devarajjaṃ karissati;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc22, pts-vp-pli2.353, ms20Ap1_5062, msdiv204"><i>Soṇṇamayaṃ rūpimayaṃ,</i></a><br>
<a><i>pallaṅkaṃ sukataṃ bahuṃ;</i></a><br>
<a><i>Lohitaṅgamayañceva,</i></a><br>
<a><i>lacchati ratanāmayaṃ.</i></a></p>
<p><a data-ref="sc23, ms20Ap1_5063, msdiv205"><i>Caṅkamantampi manujaṃ,</i></a><br>
<a><i>puññakammasamaṅginaṃ;</i></a><br>
<a><i>Pallaṅkāni anekāni,</i></a><br>
<a><i>parivāressare tadā.</i></a></p>
<p><a data-ref="sc24, ms20Ap1_5064, msdiv206"><i>Kūṭāgārā ca pāsādā,</i></a><br>
<a><i>sayanañca mahārahaṃ;</i></a><br>
<a><i>Imassa cittamaññāya,</i></a><br>
<a><i>nibbattissanti tāvade.</i></a></p>
<p><a data-ref="sc25, ms20Ap1_5065, msdiv207"><i>Saṭṭhi nāgasahassāni,</i></a><br>
<a><i>sabbālaṅkārabhūsitā;</i></a><br>
<a><i>Suvaṇṇakacchā mātaṅgā,</i></a><br>
<a data-var="hemakappanavāsasā → hemakappanivāsanā (si); hemakappanivāsasā (sya1ed, sya2ed, mr)"><i>hemakappanavāsasā.</i></a></p>
<p><a data-ref="sc26, ms20Ap1_5066, msdiv208"><i>Ārūḷhā gāmaṇīyehi,</i></a><br>
<a><i>tomaraṅkusapāṇibhi;</i></a><br>
<a><i>Imaṃ paricarissanti,</i></a><br>
<a><i>ratnapīṭhassidaṃ phalaṃ.</i></a></p>
<p><a data-ref="sc27, ms20Ap1_5067, msdiv209"><i>Saṭṭhi assasahassāni,</i></a><br>
<a><i>sabbālaṅkārabhūsitā;</i></a><br>
<a><i>Ājānīyāva jātiyā,</i></a><br>
<a><i>sindhavā sīghavāhino.</i></a></p>
<p><a data-ref="sc28, ms20Ap1_5068, msdiv210"><i>Ārūḷhā gāmaṇīyehi,</i></a><br>
<a><i>illiyācāpadhāribhi;</i></a><br>
<a><i>Tepimaṃ paricarissanti,</i></a><br>
<a><i>ratnapīṭhassidaṃ phalaṃ.</i></a></p>
<p><a data-ref="sc29, ms20Ap1_5069, msdiv211"><i>Saṭṭhi rathasahassāni,</i></a><br>
<a><i>sabbālaṅkārabhūsitā;</i></a><br>
<a><i>Dīpā athopi veyagghā,</i></a><br>
<a><i>sannaddhā ussitaddhajā.</i></a></p>
<p><a data-ref="sc30, ms20Ap1_5070, msdiv212"><i>Ārūḷhā gāmaṇīyehi,</i></a><br>
<a><i>cāpahatthehi vammibhi;</i></a><br>
<a><i>Parivāressantimaṃ niccaṃ,</i></a><br>
<a><i>ratnapīṭhassidaṃ phalaṃ.</i></a></p>
<p><a data-ref="sc31, ms20Ap1_5071, msdiv213"><i>Saṭṭhi dhenusahassāni,</i></a><br>
<a><i>dohaññā puṅgavūsabhe;</i></a><br>
<a><i>Vacchake janayissanti,</i></a><br>
<a><i>ratnapīṭhassidaṃ phalaṃ.</i></a></p>
<p><a data-ref="sc32, ms20Ap1_5072, msdiv214"><i>Soḷasitthisahassāni,</i></a><br>
<a><i>sabbālaṅkārabhūsitā;</i></a><br>
<a><i>Vicittavatthābharaṇā,</i></a><br>
<a><i>āmukkamaṇikuṇḍalā.</i></a></p>
<p><a data-ref="sc33, ms20Ap1_5073, msdiv215"><i>Aḷārapamhā hasulā,</i></a><br>
<a><i>susaññā tanumajjhimā;</i></a><br>
<a><i>Parivāressantimaṃ niccaṃ,</i></a><br>
<a><i>ratnapīṭhassidaṃ phalaṃ.</i></a></p>
<p><a data-ref="sc34, ms20Ap1_5074, msdiv216"><i>Aṭṭhārase kappasate,</i></a><br>
<a><i>gotamo nāma cakkhumā;</i></a><br>
<a><i>Tamandhakāraṃ vidhamitvā,</i></a><br>
<a><i>buddho loke bhavissati.</i></a></p>
<p><a data-ref="sc35, ms20Ap1_5075, msdiv217"><i>Tassa dassanamāgamma,</i></a><br>
<a><i>pabbajissatikiñcano;</i></a><br>
<a><i>Tosayitvāna satthāraṃ,</i></a><br>
<a><i>sāsanebhiramissati.</i></a></p>
<p><a data-ref="sc36, pts-vp-pli2.354, ms20Ap1_5076, msdiv218"><i>Tassa dhammaṃ suṇitvāna,</i></a><br>
<a><i>kilese ghātayissati;</i></a><br>
<a><i>Sabbāsave pariññāya,</i></a><br>
<a><i>nibbāyissatināsavo’.</i></a></p>
<p><a data-ref="sc37, ms20Ap1_5077, msdiv219"><i>Vīriyaṃ me dhuradhorayhaṃ,</i></a><br>
<a><i>yogakkhemādhivāhanaṃ;</i></a><br>
<a><i>Uttamatthaṃ patthayanto,</i></a><br>
<a><i>sāsane viharāmahaṃ.</i></a></p>
<p><a data-ref="sc38, ms20Ap1_5078, msdiv220"><i>Idaṃ pacchimakaṃ mayhaṃ,</i></a><br>
<a><i>carimo vattate bhavo;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc39, ms20Ap1_5079, msdiv221"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc40, ms20Ap1_5080, msdiv222"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc41, ms20Ap1_5081, msdiv223"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc42, ms20Ap1_5082"><i>Itthaṃ sudaṃ āyasmā hemako thero imā gāthāyo abhāsitthāti.</i></a></p>
<p class="endsutta"><a data-ref="sc43, ms20Ap1_5083"><i>Hemakattherassāpadānaṃ sattamaṃ.</i></a><br>
<a><i>Sattarasamaṃ bhāṇavāraṃ.</i></a></p>
</article>
</section>
</div>
</body>
</html>
