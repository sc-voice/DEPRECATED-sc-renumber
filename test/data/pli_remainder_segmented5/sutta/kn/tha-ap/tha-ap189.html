<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap189">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṭajapupphiyavagga</i></a></p>
<h1><a><i>7. Ekacintikattheraapadāna</i></a></h1>
</div>
<blockquote class="gatha">
<p><a data-var="devo → devā (mr)" data-ref="sc1, ms20Ap1_2626, msdiv34"><i>“Yadā devo devakāyā,</i></a><br>
<a data-var="cavate → cavanti (mr)"><i>cavate āyusaṅkhayā;</i></a><br>
<a><i>Tayo saddā niccharanti,</i></a><br>
<a><i>devānaṃ anumodataṃ.</i></a></p>
<p><a data-ref="sc2, ms20Ap1_2627, msdiv35"><i>‘Ito bho sugatiṃ gaccha,</i></a><br>
<a><i>manussānaṃ sahabyataṃ;</i></a><br>
<a><i>Manussabhūto saddhamme,</i></a><br>
<a><i>labha saddhaṃ anuttaraṃ.</i></a></p>
<p><a data-ref="sc3, ms20Ap1_2628, msdiv36"><i>Sā te saddhā niviṭṭhāssa,</i></a><br>
<a><i>mūlajātā patiṭṭhitā;</i></a><br>
<a><i>Yāvajīvaṃ asaṃhīrā,</i></a><br>
<a><i>saddhamme suppavedite.</i></a></p>
<p><a data-ref="sc4, pts-vp-pli1.195, ms20Ap1_2629, msdiv37"><i>Kāyena kusalaṃ katvā,</i></a><br>
<a><i>vācāya kusalaṃ bahuṃ;</i></a><br>
<a><i>Manasā kusalaṃ katvā,</i></a><br>
<a data-var="abyāpajjaṃ → avyāpajjhaṃ (bj); abyāpajjhaṃ (sya1ed, sya2ed, pts-vp-pli1); appamāṇaṃ (^it83#1 [Pañcapubbanimittasutta])"><i>abyāpajjaṃ nirūpadhiṃ.</i></a></p>
<p><a data-ref="sc5, ms20Ap1_2630, msdiv38"><i>Tato opadhikaṃ puññaṃ,</i></a><br>
<a><i>katvā dānena taṃ bahuṃ;</i></a><br>
<a><i>Aññepi macce saddhamme,</i></a><br>
<a><i>brahmacariye nivesaya’.</i></a></p>
<p><a data-ref="sc6, ms20Ap1_2631, msdiv39"><i>Imāya anukampāya,</i></a><br>
<a><i>devā devaṃ yadā vidū;</i></a><br>
<a><i>Cavantaṃ anumodanti,</i></a><br>
<a data-var="deva punappunaṃ → devapuraṃ puna (bj)"><i>ehi deva punappunaṃ.</i></a></p>
<p><a data-var="Saṃvego me → saṃviggohaṃ (sya1ed, sya2ed); saṃviggomhi (pts-vp-pli1)" data-ref="sc7, ms20Ap1_2632, msdiv40"><i>Saṃvego me tadā āsi,</i></a><br>
<a><i>devasaṅghe samāgate;</i></a><br>
<a><i>Kaṃ su nāma ahaṃ yoniṃ,</i></a><br>
<a><i>gamissāmi ito cuto.</i></a></p>
<p><a data-ref="sc8, ms20Ap1_2633, msdiv41"><i>Mama saṃvegamaññāya,</i></a><br>
<a><i>samaṇo bhāvitindriyo;</i></a><br>
<a><i>Mamuddharitukāmo so,</i></a><br>
<a><i>āgacchi mama santikaṃ.</i></a></p>
<p><a data-ref="sc9, ms20Ap1_2634, msdiv42"><i>Sumano nāma nāmena,</i></a><br>
<a><i>padumuttarasāvako;</i></a><br>
<a><i>Atthadhammānusāsitvā,</i></a><br>
<a><i>saṃvejesi mamaṃ tadā.</i></a></p>
<p><a data-ref="sc10, ms20Ap1_2635, msdiv43"><i>Tassāhaṃ vacanaṃ sutvā,</i></a><br>
<a><i>buddhe cittaṃ pasādayiṃ;</i></a><br>
<a><i>Taṃ dhīraṃ abhivādetvā,</i></a><br>
<a><i>tattha kālaṅkato ahaṃ.</i></a></p>
<p><a data-ref="sc11, ms20Ap1_2636, msdiv44"><i>Upapajjiṃ sa tattheva,</i></a><br>
<a><i>sukkamūlena codito;</i></a><br>
<a><i>Kappānaṃ satasahassaṃ,</i></a><br>
<a><i>duggatiṃ nupapajjahaṃ.</i></a></p>
<p><a data-ref="sc12, ms20Ap1_2637, msdiv45"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc13, ms20Ap1_2638"><i>Itthaṃ sudaṃ āyasmā ekacintiko thero imā gāthāyo abhāsitthāti.</i></a></p>
<p class="endsutta"><a data-ref="sc14, ms20Ap1_2639"><i>Ekacintikattherassāpadānaṃ sattamaṃ.</i></a></p>
</article>
</section>
</div>
</body>
</html>
