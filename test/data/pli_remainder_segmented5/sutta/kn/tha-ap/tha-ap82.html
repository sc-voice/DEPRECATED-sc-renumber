<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap82">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Nāgasamālavagga</i></a></p>
<h1><a data-var="10 Tipadumiyattheraapadāna → tīṇipadumiyattherāpadānaṃ (sya1ed, sya2ed, pts-vp-pli1)"><i>10 Tipadumiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.124, ms20Ap1_1654, msdiv48"><i>“Padumuttaro nāma jino,</i></a><br>
<a><i>sabbadhammāna pāragū;</i></a><br>
<a><i>Danto dantaparivuto,</i></a><br>
<a><i>nagarā nikkhamī tadā.</i></a></p>
<p><a data-ref="sc2, ms20Ap1_1655, msdiv49"><i>Nagare haṃsavatiyaṃ,</i></a><br>
<a><i>ahosiṃ māliko tadā;</i></a><br>
<a><i>Yaṃ tattha uttamaṃ tīṇi,</i></a><br>
<a data-var="padmapupphāni → tīṇi pupphāni (bj, pts-vp-pli1); padumapupphāni (sya1ed, sya2ed)"><i>padmapupphāni aggahiṃ.</i></a></p>
<p><a data-ref="sc3, ms20Ap1_1656, msdiv50"><i>‘Addasaṃ virajaṃ buddhaṃ,</i></a><br>
<a><i>paṭimaggantarāpaṇe;</i></a><br>
<a data-var="Saha → sohaṃ (bj, pts-vp-pli1)"><i>Saha disvāna sambuddhaṃ,</i></a><br>
<a><i>evaṃ cintesahaṃ tadā.</i></a></p>
<p><a data-ref="sc4, ms20Ap1_1657, msdiv51"><i>Kiṃ me imehi pupphehi,</i></a><br>
<a><i>rañño upanitehi me;</i></a><br>
<a><i>Gāmaṃ vā gāmakhettaṃ vā,</i></a><br>
<a><i>sahassaṃ vā labheyyahaṃ.</i></a></p>
<p><a data-ref="sc5, ms20Ap1_1658, msdiv52"><i>Adantadamanaṃ vīraṃ,</i></a><br>
<a><i>sabbasattasukhāvahaṃ;</i></a><br>
<a><i>Lokanāthaṃ pūjayitvā,</i></a><br>
<a><i>lacchāmi amataṃ dhanaṃ’.</i></a></p>
<p><a data-ref="sc6, ms20Ap1_1659, msdiv53"><i>Evāhaṃ cintayitvāna,</i></a><br>
<a><i>sakaṃ cittaṃ pasādayiṃ;</i></a><br>
<a><i>Tīṇi lohitake gayha,</i></a><br>
<a><i>ākāse ukkhipiṃ tadā.</i></a></p>
<p><a data-ref="sc7, ms20Ap1_1660, msdiv54"><i>Mayā ukkhittamattamhi,</i></a><br>
<a><i>ākāse patthariṃsu te;</i></a><br>
<a><i>Dhāriṃsu matthake tattha,</i></a><br>
<a><i>uddhaṃvaṇṭā adhomukhā.</i></a></p>
<p><a data-ref="sc8, ms20Ap1_1661, msdiv55"><i>Ye keci manujā disvā,</i></a><br>
<a><i>ukkuṭṭhiṃ sampavattayuṃ;</i></a><br>
<a><i>Devatā antalikkhamhi,</i></a><br>
<a><i>sādhukāraṃ pavattayuṃ.</i></a></p>
<p><a data-ref="sc9, ms20Ap1_1662, msdiv56"><i>Accheraṃ loke uppannaṃ,</i></a><br>
<a><i>buddhaseṭṭhassa vāhasā;</i></a><br>
<a><i>Sabbe dhammaṃ suṇissāma,</i></a><br>
<a><i>pupphānaṃ vāhasā mayaṃ.</i></a></p>
<p><a data-ref="sc10, ms20Ap1_1663, msdiv57"><i>Padumuttaro lokavidū,</i></a><br>
<a><i>āhutīnaṃ paṭiggaho;</i></a><br>
<a><i>Vīthiyañhi ṭhito santo,</i></a><br>
<a><i>imā gāthā abhāsatha.</i></a></p>
<p><a data-ref="sc11, ms20Ap1_1664, msdiv58"><i>‘Yo so buddhaṃ apūjesi,</i></a><br>
<a data-var="rattapadmehi → rattapadumehi (si, sya1ed, sya2ed, pts-vp-pli1)"><i>rattapadmehi māṇavo;</i></a><br>
<a><i>Tamahaṃ kittayissāmi,</i></a><br>
<a><i>suṇātha mama bhāsato.</i></a></p>
<p><a data-ref="sc12, ms20Ap1_1665, msdiv59"><i>Tiṃsakappasahassāni,</i></a><br>
<a><i>devaloke ramissati;</i></a><br>
<a data-var="Tiṃsakappāni → tiṃsakkhattuñca (sya1ed, sya2ed)"><i>Tiṃsakappāni devindo,</i></a><br>
<a><i>devarajjaṃ karissati.</i></a></p>
<p><a data-ref="sc13, ms20Ap1_1666, msdiv60"><i>Mahāvitthārikaṃ nāma,</i></a><br>
<a><i>byamhaṃ hessati tāvade;</i></a><br>
<a><i>Tiyojanasatubbiddhaṃ,</i></a><br>
<a><i>diyaḍḍhasatavitthataṃ.</i></a></p>
<p><a data-ref="sc14, pts-vp-pli1.125, ms20Ap1_1667, msdiv61"><i>Cattārisatasahassāni,</i></a><br>
<a><i>niyyūhā ca sumāpitā;</i></a><br>
<a><i>Kūṭāgāravarūpetā,</i></a><br>
<a><i>mahāsayanamaṇḍitā.</i></a></p>
<p><a data-ref="sc15, ms20Ap1_1668, msdiv62"><i>Koṭisatasahassiyo,</i></a><br>
<a><i>parivāressanti accharā;</i></a><br>
<a><i>Kusalā naccagītassa,</i></a><br>
<a><i>vāditepi padakkhiṇā.</i></a></p>
<p><a data-ref="sc16, ms20Ap1_1669, msdiv63"><i>Etādise byamhavare,</i></a><br>
<a><i>nārīgaṇasamākule;</i></a><br>
<a><i>Vassissati pupphavasso,</i></a><br>
<a data-var="dibbo → pada (mr)"><i>dibbo lohitako sadā.</i></a></p>
<p><a data-ref="sc17, ms20Ap1_1670, msdiv64"><i>Bhittikhīle nāgadante,</i></a><br>
<a><i>dvārabāhāya toraṇe;</i></a><br>
<a><i>Cakkamattā lohitakā,</i></a><br>
<a><i>olambissanti tāvade.</i></a></p>
<p><a data-ref="sc18, ms20Ap1_1671, msdiv65"><i>Pattena pattasañchanne,</i></a><br>
<a><i>antobyamhavare imaṃ;</i></a><br>
<a><i>Attharitvā pārupitvā,</i></a><br>
<a><i>tuvaṭṭissanti tāvade.</i></a></p>
<p><a data-ref="sc19, ms20Ap1_1672, msdiv66"><i>Bhavanaṃ parivāretvā,</i></a><br>
<a><i>samantā satayojane;</i></a><br>
<a data-var="Tepi padmā → te visuddhā (bj, sya1ed, sya2ed, pts-vp-pli1)"><i>Tepi padmā lohitakā,</i></a><br>
<a><i>dibbagandhaṃ pavāyare.</i></a></p>
<p><a data-ref="sc20, ms20Ap1_1673, msdiv67"><i>Pañcasattatikkhattuñca,</i></a><br>
<a><i>cakkavattī bhavissati;</i></a><br>
<a><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ.</i></a></p>
<p><a data-ref="sc21, ms20Ap1_1674, msdiv68"><i>Sampattiyo duve bhutvā,</i></a><br>
<a><i>anīti anupaddavo;</i></a><br>
<a><i>Sampatte pariyosāne,</i></a><br>
<a data-var="nibbānaṃ → nibbāṇaṃ (bj) | pāpuṇissati → phassayissati (bj); passayissati (pts-vp-pli1, mr)"><i>nibbānaṃ pāpuṇissati’.</i></a></p>
<p><a data-ref="sc22, ms20Ap1_1675, msdiv69"><i>Sudiṭṭho vata me buddho,</i></a><br>
<a><i>vāṇijjaṃ supayojitaṃ;</i></a><br>
<a><i>Padmāni tīṇi pūjetvā,</i></a><br>
<a data-var="anubhosiṃ tisampadā → anubhosiṃ tisampadaṃ (bj); anubhosin ti sampadā (pts-vp-pli1); anubhūyanti sampadā (mr)"><i>anubhosiṃ tisampadā.</i></a></p>
<p><a data-ref="sc23, ms20Ap1_1676, msdiv70"><i>Ajja me dhammappattassa,</i></a><br>
<a><i>vippamuttassa sabbaso;</i></a><br>
<a><i>Supupphitaṃ lohitakaṃ,</i></a><br>
<a><i>dhārayissati matthake.</i></a></p>
<p><a data-ref="sc24, ms20Ap1_1677, msdiv71"><i>Mama kammaṃ kathentassa,</i></a><br>
<a><i>padumuttarasatthuno;</i></a><br>
<a><i>Satapāṇasahassānaṃ,</i></a><br>
<a><i>dhammābhisamayo ahu.</i></a></p>
<p><a data-ref="sc25, ms20Ap1_1678, msdiv72"><i>Satasahassito kappe,</i></a><br>
<a><i>yaṃ buddhamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>tipadumānidaṃ phalaṃ.</i></a></p>
<p><a data-ref="sc26, ms20Ap1_1679, msdiv73"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Sabbāsavā parikkhīṇā,</i></a><br>
<a><i>natthi dāni punabbhavo.</i></a></p>
<p><a data-ref="sc27, pts-vp-pli1.126, ms20Ap1_1680, msdiv74"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (1486)</i></a></p>
</blockquote>
<p><a data-var="tipadumiyo → tīṇipadumiyo (sya1ed, sya2ed, pts-vp-pli1)" data-ref="sc28, ms20Ap1_1681"><i>Itthaṃ sudaṃ āyasmā tipadumiyo thero imā gāthāyo abhāsitthāti.</i></a></p>
<p class="endsutta"><a data-ref="sc29, ms20Ap1_1682"><i>Tipadumiyattherassāpadānaṃ dasamaṃ.</i></a></p>
<p class="endsection"><a data-ref="sc30, ms20Ap1_1683"><i>Nāgasamālavaggo aṭṭhamo.</i></a></p>
<p class="uddana-intro"><a data-ref="sc31, ms20Ap1_1684"><i>Tassuddānaṃ</i></a></p>
<blockquote class="uddanagatha">
<p><a data-ref="sc32, ms20Ap1_1685"><i>Nāgasamālo padasaññī,</i></a><br>
<a><i>saññakāluvadāyako;</i></a><br>
<a><i>Ekasaññī tiṇasanthāro,</i></a><br>
<a><i>sūcipāṭalipupphiyo;</i></a><br>
<a><i>Ṭhitañjalī tipadumī,</i></a><br>
<a><i>gāthāyo pañcasattati.</i></a></p>
</blockquote>
</article>
</section>
</div>
</body>
</html>
