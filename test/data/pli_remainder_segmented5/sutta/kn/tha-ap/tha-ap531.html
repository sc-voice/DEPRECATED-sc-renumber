<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap531">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Tiṇadāyakavagga</i></a></p>
<h1><a><i>9. Āmaṇḍaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6887, msdiv74"><i>“Padumuttaro nāma jino,</i></a><br>
<a><i>sabbadhammāna pāragū;</i></a><br>
<a><i>Vuṭṭhahitvā samādhimhā,</i></a><br>
<a><i>caṅkamī lokanāyako.</i></a></p>
<p><a data-ref="sc2, ms20Ap1_6888, msdiv75"><i>Khāribhāraṃ gahetvāna,</i></a><br>
<a><i>āharanto phalaṃ tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>caṅkamantaṃ mahāmuniṃ.</i></a></p>
<p><a data-ref="sc3, ms20Ap1_6889, msdiv76"><i>Pasannacitto sumano,</i></a><br>
<a><i>sire katvāna añjaliṃ;</i></a><br>
<a><i>Sambuddhaṃ abhivādetvā,</i></a><br>
<a><i>āmaṇḍamadadiṃ phalaṃ.</i></a></p>
<p><a data-ref="sc4, ms20Ap1_6890, msdiv77"><i>Satasahassito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>āmaṇḍassa idaṃ phalaṃ.</i></a></p>
<p><a data-ref="sc5, ms20Ap1_6891, msdiv78"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_6892, msdiv79"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_6893, msdiv80"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_6894"><i>Itthaṃ sudaṃ āyasmā āmaṇḍaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_6895"><i>Āmaṇḍaphaladāyakattherassāpadānaṃ navamaṃ.</i></a></p>
</article>
</section>
</div>
</body>
</html>
