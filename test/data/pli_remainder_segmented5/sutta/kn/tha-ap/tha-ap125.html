<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap125">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sereyyavagga</i></a></p>
<h1><a data-var="3 Pāyasadāyakattheraapadāna → pāyāsadāyakattherāpadānaṃ (bj, sya1ed, sya2ed, pts-vp-pli1)"><i>3 Pāyasadāyakattheraapadāna</i></a></h1>
</div>
<blockquote class="gatha">
<p><a data-var="Suvaṇṇavaṇṇo … purakkhato → suvaṇṇavaṇṇaṃ …pe… purakkhataṃ— evaṃ dutiyantavasena sī, sya1ed, sya2ed potthakesu" data-ref="sc1, pts-vp-pli1.157, ms20Ap1_2083, msdiv26"><i>“Suvaṇṇavaṇṇo sambuddho,</i></a><br>
<a><i>Bāttiṃsavaralakkhaṇo;</i></a><br>
<a data-var="Pavanā → padhāno (mr)"><i>Pavanā abhinikkhanto,</i></a><br>
<a><i>Bhikkhusaṃghapurakkhato.</i></a></p>
<p><a data-var="Mahaccā → sahatthā (si, sya1ed, sya2ed, pts-vp-pli1, mr)" data-ref="sc2, ms20Ap1_2084, msdiv27"><i>Mahaccā kaṃsapātiyā,</i></a><br>
<a data-var="pāyasaṃ → pāyāsaṃ (sya1ed, sya2ed, pts-vp-pli1, mr)"><i>vaḍḍhetvā pāyasaṃ ahaṃ;</i></a><br>
<a><i>Āhutiṃ yiṭṭhukāmo so,</i></a><br>
<a><i>upanesiṃ baliṃ ahaṃ.</i></a></p>
<p><a data-ref="sc3, ms20Ap1_2085, msdiv28"><i>Bhagavā tamhi samaye,</i></a><br>
<a><i>lokajeṭṭho narāsabho;</i></a><br>
<a><i>Caṅkamaṃ susamārūḷho,</i></a><br>
<a><i>ambare anilāyane.</i></a></p>
<p><a data-ref="sc4, ms20Ap1_2086, msdiv29"><i>Tañca acchariyaṃ disvā,</i></a><br>
<a><i>abbhutaṃ lomahaṃsanaṃ;</i></a><br>
<a><i>Ṭhapayitvā kaṃsapātiṃ,</i></a><br>
<a><i>vipassiṃ abhivādayiṃ.</i></a></p>
<p><a data-var="devosi → buddhosi (sya1ed, sya2ed)" data-ref="sc5, ms20Ap1_2087, msdiv30"><i>Tuvaṃ devosi sabbaññū,</i></a><br>
<a><i>sadeve sahamānuse;</i></a><br>
<a><i>Anukampaṃ upādāya,</i></a><br>
<a><i>paṭigaṇha mahāmuni.</i></a></p>
<p><a data-ref="sc6, ms20Ap1_2088, msdiv31"><i>Paṭiggahesi bhagavā,</i></a><br>
<a><i>sabbaññū lokanāyako;</i></a><br>
<a><i>Mama saṅkappamaññāya,</i></a><br>
<a data-var="mahāmuni → anuttaro (sya1ed, sya2ed)"><i>satthā loke mahāmuni.</i></a></p>
<p><a data-ref="sc7, ms20Ap1_2089, msdiv32"><i>Ekanavutito kappe,</i></a><br>
<a><i>yaṃ dānamadadiṃ tadā;</i></a><br>
<a><i>Duggatiṃ nābhijānāmi,</i></a><br>
<a data-var="pāyasassa → pāyāsassa (bj, sya1ed, sya2ed, pts-vp-pli1, mr)"><i>pāyasassa idaṃ phalaṃ.</i></a></p>
<p><a data-ref="sc8, ms20Ap1_2090, msdiv33"><i>Ekatālīsito kappe,</i></a><br>
<a><i>buddho nāmāsi khattiyo;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc9, ms20Ap1_2091, msdiv34"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="pāyasadāyako → pāyāsadāyako (bj, sya1ed, sya2ed, pts-vp-pli1, mr)" data-ref="sc10, ms20Ap1_2092"><i>Itthaṃ sudaṃ āyasmā pāyasadāyako thero imā gāthāyo abhāsitthāti.</i></a></p>
<p class="endsutta"><a data-ref="sc11, ms20Ap1_2093"><i>Pāyasadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
