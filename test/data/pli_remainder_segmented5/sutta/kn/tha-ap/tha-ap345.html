<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap345">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ekapadumiyavagga</i></a></p>
<h1><a><i>3. Dhajadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3904, msdiv20"><i>“Tisso nāma ahu satthā,</i></a><br>
<a><i>lokajeṭṭho narāsabho;</i></a><br>
<a data-var="Tayopadhikkhaye → tassopadhikkhaye (bj); tayopadhikkhayo (pts-vp-pli1)"><i>Tayopadhikkhaye disvā,</i></a><br>
<a><i>dhajaṃ āropitaṃ mayā.</i></a></p>
<p><a data-ref="sc2, ms20Ap1_3905, msdiv21"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc3, pts-vp-pli1.278, ms20Ap1_3906, msdiv22"><i>Satānaṃ tīṇikkhattuñca,</i></a><br>
<a><i>devarajjaṃ akārayiṃ;</i></a><br>
<a><i>Satānaṃ pañcakkhattuñca,</i></a><br>
<a><i>cakkavattī ahosahaṃ.</i></a></p>
<p><a data-ref="sc4, ms20Ap1_3907, msdiv23"><i>Padesarajjaṃ vipulaṃ,</i></a><br>
<a><i>gaṇanāto asaṅkhiyaṃ;</i></a><br>
<a><i>Anubhomi sakaṃ kammaṃ,</i></a><br>
<a><i>pubbe sukatamattano.</i></a></p>
<p><a data-ref="sc5, ms20Ap1_3908, msdiv24"><i>Dvenavute ito kappe,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>dhajadānassidaṃ phalaṃ.</i></a></p>
<p><a data-ref="sc6, ms20Ap1_3909, msdiv25"><i>Icchamāno cahaṃ ajja,</i></a><br>
<a><i>sakānanaṃ sapabbataṃ;</i></a><br>
<a><i>Khomadussena chādeyyaṃ,</i></a><br>
<a><i>tadā mayhaṃ kate phalaṃ.</i></a></p>
<p><a data-ref="sc7, ms20Ap1_3910, msdiv26"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_3911"><i>Itthaṃ sudaṃ āyasmā dhajadāyako thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_3912"><i>Dhajadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
