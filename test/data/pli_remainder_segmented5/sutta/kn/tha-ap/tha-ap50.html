<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap50">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Upālivagga</i></a></p>
<h1><a data-var="8 Caṅkamanadāyakattheraapadāna → caṅkamadāyakattherāpadānaṃ (bj, sya1ed, sya2ed, pts-vp-pli1)"><i>8 Caṅkamanadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_1315, msdiv93"><i>“Atthadassissa munino,</i></a><br>
<a><i>lokajeṭṭhassa tādino;</i></a><br>
<a><i>Iṭṭhakāhi cinitvāna,</i></a><br>
<a><i>caṅkamaṃ kārayiṃ ahaṃ.</i></a></p>
<p><a data-ref="sc2, ms20Ap1_1316, msdiv94"><i>Uccato pañcaratanaṃ,</i></a><br>
<a><i>caṅkamaṃ sādhumāpitaṃ;</i></a><br>
<a><i>Āyāmato hatthasataṃ,</i></a><br>
<a><i>bhāvanīyyaṃ manoramaṃ.</i></a></p>
<p><a data-ref="sc3, ms20Ap1_1317, msdiv95"><i>Paṭiggahesi bhagavā,</i></a><br>
<a><i>atthadassī naruttamo;</i></a><br>
<a><i>Hatthena pulinaṃ gayha,</i></a><br>
<a><i>imā gāthā abhāsatha.</i></a></p>
<p><a data-ref="sc4, ms20Ap1_1318, msdiv96"><i>‘Iminā pulinadānena,</i></a><br>
<a><i>caṅkamaṃ sukatena ca;</i></a><br>
<a><i>Sattaratanasampannaṃ,</i></a><br>
<a><i>pulinaṃ anubhossati.</i></a></p>
<p><a data-ref="sc5, ms20Ap1_1319, msdiv97"><i>Tīṇi kappāni devesu,</i></a><br>
<a><i>devarajjaṃ karissati;</i></a><br>
<a><i>Anubhossati sampattiṃ,</i></a><br>
<a><i>accharāhi purakkhato.</i></a></p>
<p><a data-ref="sc6, ms20Ap1_1320, msdiv98"><i>Manussalokamāgantvā,</i></a><br>
<a><i>rājā raṭṭhe bhavissati;</i></a><br>
<a><i>Tikkhattuṃ cakkavattī ca,</i></a><br>
<a><i>mahiyā so bhavissati’.</i></a></p>
<p><a data-ref="sc7, ms20Ap1_1321, msdiv99"><i>Aṭṭhārase kappasate,</i></a><br>
<a><i>yaṃ kammamakariṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>caṅkamassa idaṃ phalaṃ.</i></a></p>
<p><a data-ref="sc8, ms20Ap1_1322, msdiv100"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="caṅkamanadāyako → caṅkamadāyako (bj, sya1ed, sya2ed, pts-vp-pli1)" data-ref="sc9, ms20Ap1_1323"><i>Itthaṃ sudaṃ āyasmā caṅkamanadāyako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_1324"><i>Caṅkamanadāyakattherassāpadānaṃ aṭṭhamaṃ.</i></a></p>
</article>
</section>
</div>
</body>
</html>
