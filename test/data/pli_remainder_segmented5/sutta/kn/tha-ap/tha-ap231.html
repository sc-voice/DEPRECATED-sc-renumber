<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap231">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ālambaṇadāyakavagga</i></a></p>
<h1><a data-var="9 Sukatāveḷiyattheraapadāna → sukatāveliyattherāpadānaṃ (bj)"><i>9 Sukatāveḷiyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.217, ms20Ap1_2957, msdiv43"><i>“Asito nāma nāmena,</i></a><br>
<a data-var="ahaṃ → ahuṃ (bj)"><i>mālākāro ahaṃ tadā;</i></a><br>
<a><i>Āveḷaṃ paggahetvāna,</i></a><br>
<a><i>rañño dātuṃ vajāmahaṃ.</i></a></p>
<p><a data-var="Asampattomhi → asampattamhi (bj); asampattova (?)" data-ref="sc2, ms20Ap1_2958, msdiv44"><i>Asampattomhi rājānaṃ,</i></a><br>
<a><i>addasaṃ sikhināyakaṃ;</i></a><br>
<a><i>Haṭṭho haṭṭhena cittena,</i></a><br>
<a><i>buddhassa abhiropayiṃ.</i></a></p>
<p><a data-ref="sc3, ms20Ap1_2959, msdiv45"><i>Ekattiṃse ito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2960, msdiv46"><i>Pañcavīse ito kappe,</i></a><br>
<a><i>rājāhosiṃ mahabbalo;</i></a><br>
<a><i>Vebhāro nāma nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2961, msdiv47"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="sukatāveḷiyo → sukatāveliyo (bj)" data-ref="sc6, ms20Ap1_2962"><i>Itthaṃ sudaṃ āyasmā sukatāveḷiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2963"><i>Sukatāveḷiyattherassāpadānaṃ navamaṃ.</i></a></p>
</article>
</section>
</div>
</body>
</html>
