<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap295">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Citakapūjakavagga</i></a></p>
<h1><a><i>3. Chattadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3372, msdiv11"><i>“Putto mama pabbajito,</i></a><br>
<a><i>kāsāyavasano tadā;</i></a><br>
<a><i>So ca buddhattaṃ sampatto,</i></a><br>
<a><i>nibbuto lokapūjito.</i></a></p>
<p><a data-ref="sc2, ms20Ap1_3373, msdiv12"><i>Vicinanto sakaṃ puttaṃ,</i></a><br>
<a><i>agamaṃ pacchato ahaṃ;</i></a><br>
<a><i>Nibbutassa mahantassa,</i></a><br>
<a><i>citakaṃ agamāsahaṃ.</i></a></p>
<p><a data-ref="sc3, ms20Ap1_3374, msdiv13"><i>Paggayha añjaliṃ tattha,</i></a><br>
<a><i>vanditvā citakaṃ ahaṃ;</i></a><br>
<a><i>Setacchattañca paggayha,</i></a><br>
<a><i>āropesiṃ ahaṃ tadā.</i></a></p>
<p><a data-ref="sc4, ms20Ap1_3375, msdiv14"><i>Catunnavutito kappe,</i></a><br>
<a><i>yaṃ chattamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>chattadānassidaṃ phalaṃ.</i></a></p>
<p><a data-ref="sc5, pts-vp-pli1.245, ms20Ap1_3376, msdiv15"><i>Pañcavīse ito kappe,</i></a><br>
<a><i>satta āsuṃ janādhipā;</i></a><br>
<a><i>Mahārahasanāmā te,</i></a><br>
<a><i>cakkavattī mahabbalā.</i></a></p>
<p><a data-ref="sc6, ms20Ap1_3377, msdiv16"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc7, ms20Ap1_3378"><i>Itthaṃ sudaṃ āyasmā chattadāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_3379"><i>Chattadāyakattherassāpadānaṃ tatiyaṃ.</i></a></p>
</article>
</section>
</div>
</body>
</html>
