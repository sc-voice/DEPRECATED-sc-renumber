<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap285">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Paṇṇadāyakavagga</i></a></p>
<h1><a><i>3. Paccuggamaniyattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.240, ms20Ap1_3301, msdiv11"><i>“Sīhaṃ yathā vanacaraṃ,</i></a><br>
<a><i>nisabhājāniyaṃ yathā;</i></a><br>
<a><i>Kakudhaṃ vilasantaṃva,</i></a><br>
<a><i>āgacchantaṃ narāsabhaṃ.</i></a></p>
<p><a data-ref="sc2, ms20Ap1_3302, msdiv12"><i>Siddhatthaṃ lokapajjotaṃ,</i></a><br>
<a><i>sabbalokatikicchakaṃ;</i></a><br>
<a><i>Akāsiṃ paccuggamanaṃ,</i></a><br>
<a><i>vippasannena cetasā.</i></a></p>
<p><a data-ref="sc3, ms20Ap1_3303, msdiv13"><i>Catunnavutito kappe,</i></a><br>
<a><i>paccuggacchiṃ narāsabhaṃ;</i></a><br>
<a><i>Duggatiṃ nābhijānāmi,</i></a><br>
<a><i>paccuggamane idaṃ phalaṃ.</i></a></p>
<p><a data-var="Sattatiṃse → sattavīse (bj, sya1ed, sya2ed, pts-vp-pli1)" data-ref="sc4, ms20Ap1_3304, msdiv14"><i>Sattatiṃse ito kappe,</i></a><br>
<a><i>eko āsiṃ janādhipo;</i></a><br>
<a><i>Saparivāroti nāmena,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_3305, msdiv15"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_3306"><i>Itthaṃ sudaṃ āyasmā paccuggamaniyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3307"><i>Paccuggamaniyattherassāpadānaṃ tatiyaṃ.</i></a></p>
</article>
</section>
</div>
</body>
</html>
