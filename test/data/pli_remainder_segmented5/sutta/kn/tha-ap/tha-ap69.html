<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap69">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Sakacintaniyavagga</i></a></p>
<h1><a><i>7. Vatthadāyakattheraapadāna</i></a></h1>
</div>
<blockquote class="gatha">
<p><a data-ref="sc1, pts-vp-pli1.116, ms20Ap1_1547, msdiv45"><i>“Pakkhijāto tadā āsiṃ,</i></a><br>
<a><i>supaṇṇo garuḷādhipo;</i></a><br>
<a><i>Addasaṃ virajaṃ buddhaṃ,</i></a><br>
<a><i>gacchantaṃ gandhamādanaṃ.</i></a></p>
<p><a data-ref="sc2, ms20Ap1_1548, msdiv46"><i>Jahitvā garuḷavaṇṇaṃ,</i></a><br>
<a><i>māṇavakaṃ adhārayiṃ;</i></a><br>
<a><i>Ekaṃ vatthaṃ mayā dinnaṃ,</i></a><br>
<a><i>dvipadindassa tādino.</i></a></p>
<p><a data-ref="sc3, ms20Ap1_1549, msdiv47"><i>Tañca dussaṃ paṭiggayha,</i></a><br>
<a><i>buddho lokagganāyako;</i></a><br>
<a><i>Antalikkhe ṭhito satthā,</i></a><br>
<a><i>imā gāthā abhāsatha.</i></a></p>
<p><a data-ref="sc4, ms20Ap1_1550, msdiv48"><i>‘Iminā vatthadānena,</i></a><br>
<a><i>cittassa paṇidhīhi ca;</i></a><br>
<a><i>Pahāya garuḷaṃ yoniṃ,</i></a><br>
<a><i>devaloke ramissati’.</i></a></p>
<p><a data-ref="sc5, ms20Ap1_1551, msdiv49"><i>Atthadassī tu bhagavā,</i></a><br>
<a><i>lokajeṭṭho narāsabho;</i></a><br>
<a><i>Vatthadānaṃ pasaṃsitvā,</i></a><br>
<a><i>pakkāmi uttarāmukho.</i></a></p>
<p><a data-ref="sc6, ms20Ap1_1552, msdiv50"><i>Bhave nibbattamānamhi,</i></a><br>
<a><i>honti me vatthasampadā;</i></a><br>
<a><i>Ākāse chadanaṃ hoti,</i></a><br>
<a><i>vatthadānassidaṃ phalaṃ.</i></a></p>
<p><a data-var="Aruṇavā → aruṇakā (bj, pts-vp-pli1); aruṇasā (sya1ed, sya2ed)" data-ref="sc7, ms20Ap1_1553, msdiv51"><i>Aruṇavā satta janā,</i></a><br>
<a><i>cakkavattī mahabbalā;</i></a><br>
<a><i>Chattiṃsatimhi āsiṃsu,</i></a><br>
<a><i>kappamhi manujādhipā.</i></a></p>
<p><a data-ref="sc8, ms20Ap1_1554, msdiv52"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc9, ms20Ap1_1555"><i>Itthaṃ sudaṃ āyasmā vatthadāyako thero imā gāthāyo abhāsitthāti.</i></a></p>
<p class="endsutta"><a data-ref="sc10, ms20Ap1_1556"><i>Vatthadāyakattherassāpadānaṃ sattamaṃ.</i></a></p>
</article>
</section>
</div>
</body>
</html>
