<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap226">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ālambaṇadāyakavagga</i></a></p>
<h1><a><i>4. Ārakkhadāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2923, msdiv19"><i>“Siddhatthassa bhagavato,</i></a><br>
<a data-var="kārāpitā → vedikā kāritā (sya1ed, sya2ed)"><i>vedi kārāpitā mayā;</i></a><br>
<a><i>Ārakkho ca mayā dinno,</i></a><br>
<a><i>sugatassa mahesino.</i></a></p>
<p><a data-ref="sc2, ms20Ap1_2924, msdiv20"><i>Tena kammavisesena,</i></a><br>
<a><i>na passiṃ bhayabheravaṃ;</i></a><br>
<a><i>Kuhiñci upapannassa,</i></a><br>
<a><i>tāso mayhaṃ na vijjati.</i></a></p>
<p><a data-ref="sc3, pts-vp-pli1.215, ms20Ap1_2925, msdiv21"><i>Catunnavutito kappe,</i></a><br>
<a><i>yaṃ vediṃ kārayiṃ pure;</i></a><br>
<a><i>Duggatiṃ nābhijānāmi,</i></a><br>
<a><i>vedikāya idaṃ phalaṃ.</i></a></p>
<p><a data-ref="sc4, ms20Ap1_2926, msdiv22"><i>Ito chaṭṭhamhi kappamhi,</i></a><br>
<a><i>apassenasanāmako;</i></a><br>
<a><i>Sattaratanasampanno,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2927, msdiv23"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2928"><i>Itthaṃ sudaṃ āyasmā ārakkhadāyako thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2929"><i>Ārakkhadāyakattherassāpadānaṃ catutthaṃ.</i></a></p>
</article>
</section>
</div>
</body>
</html>
