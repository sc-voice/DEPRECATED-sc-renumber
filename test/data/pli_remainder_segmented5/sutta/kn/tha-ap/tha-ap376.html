<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap376">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bodhivandanavagga</i></a></p>
<h1><a data-var="4 Paṭṭipupphiyattheraapadāna → pattipupphiyattherāpadānaṃ (sya1ed, sya2ed); pattipupphiyottherāpadānaṃ (pts-vp-pli1)"><i>4 Paṭṭipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_4123, msdiv22"><i>“Yadā nibbāyi sambuddho,</i></a><br>
<a><i>mahesī padumuttaro;</i></a><br>
<a><i>Samāgamma janā sabbe,</i></a><br>
<a><i>sarīraṃ nīharanti te.</i></a></p>
<p><a data-ref="sc2, ms20Ap1_4124, msdiv23"><i>Nīharante sarīramhi,</i></a><br>
<a><i>vajjamānāsu bherisu;</i></a><br>
<a><i>Pasannacitto sumano,</i></a><br>
<a data-var="paṭṭipupphaṃ apūjayiṃ → pattipupphamabhipūjayiṃ (sya1ed, sya2ed); pattipupphamapūjayiṃ (pts-vp-pli1)"><i>paṭṭipupphaṃ apūjayiṃ.</i></a></p>
<p><a data-ref="sc3, ms20Ap1_4125, msdiv24"><i>Satasahassito kappe,</i></a><br>
<a><i>yaṃ pupphamabhipūjayiṃ;</i></a><br>
<a><i>Duggatiṃ nābhijānāmi,</i></a><br>
<a><i>sarīrapūjite phalaṃ.</i></a></p>
<p><a data-ref="sc4, ms20Ap1_4126, msdiv25"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_4127, msdiv26"><i>Svāgataṃ vata me āsi,</i></a><br>
<a data-var="Mama buddhassa → buddhaseṭṭhassa (si, pts-vp-pli1ed)"><i>Mama buddhassa santike;</i></a><br>
<a><i>Tisso vijjā anuppattā,</i></a><br>
<a><i>Kataṃ buddhassa sāsanaṃ.</i></a></p>
<p><a data-ref="sc6, pts-vp-pli1.292, ms20Ap1_4128, msdiv27"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="paṭṭipupphiyo → pattipupphiyo (sya1ed, sya2ed, pts-vp-pli1)" data-ref="sc7, ms20Ap1_4129"><i>Itthaṃ sudaṃ āyasmā paṭṭipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_4130"><i>Paṭṭipupphiyattherassāpadānaṃ catutthaṃ.</i></a></p>
</article>
</section>
</div>
</body>
</html>
