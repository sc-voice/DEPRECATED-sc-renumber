<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap229">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ālambaṇadāyakavagga</i></a></p>
<h1><a><i>7. Sovaṇṇavaṭaṃsakiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2944, msdiv34"><i>“Uyyānabhūmiṃ niyyanto,</i></a><br>
<a><i>addasaṃ lokanāyakaṃ;</i></a><br>
<a><i>Vaṭaṃsakaṃ gahetvāna,</i></a><br>
<a><i>sovaṇṇaṃ sādhunimmitaṃ.</i></a></p>
<p><a data-ref="sc2, ms20Ap1_2945, msdiv35"><i>Sīghaṃ tato samāruyha,</i></a><br>
<a><i>hatthikkhandhagato ahaṃ;</i></a><br>
<a><i>Buddhassa abhiropesiṃ,</i></a><br>
<a><i>sikhino lokabandhuno.</i></a></p>
<p><a data-ref="sc3, ms20Ap1_2946, msdiv36"><i>Ekattiṃse ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>pupphapūjāyidaṃ phalaṃ.</i></a></p>
<p><a data-ref="sc4, ms20Ap1_2947, msdiv37"><i>Sattavīse ito kappe,</i></a><br>
<a><i>eko āsiṃ janādhipo;</i></a><br>
<a><i>Mahāpatāpanāmena,</i></a><br>
<a><i>cakkavattī mahabbalo.</i></a></p>
<p><a data-ref="sc5, ms20Ap1_2948, msdiv38"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2949"><i>Itthaṃ sudaṃ āyasmā sovaṇṇavaṭaṃsakiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2950"><i>Sovaṇṇavaṭaṃsakiyattherassāpadānaṃ sattamaṃ.</i></a></p>
</article>
</section>
</div>
</body>
</html>
