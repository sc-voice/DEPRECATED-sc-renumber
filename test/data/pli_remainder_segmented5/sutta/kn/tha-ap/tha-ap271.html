<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap271">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Padumukkhipavagga</i></a></p>
<h1><a data-var="9 Upāgatāsayattheraapadāna → upāgatahāsaniyattherāpadānaṃ (sya1ed, sya2ed); upāgatabhāsaniyattherāpadānaṃ (pts-vp-pli1)"><i>9 Upāgatāsayattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3207, msdiv34"><i>“Himavantassa vemajjhe,</i></a><br>
<a><i>saro āsi sunimmito;</i></a><br>
<a><i>Tatthāhaṃ rakkhaso āsiṃ,</i></a><br>
<a><i>heṭhasīlo bhayānako.</i></a></p>
<p><a data-ref="sc2, ms20Ap1_3208, msdiv35"><i>Anukampako kāruṇiko,</i></a><br>
<a><i>vipassī lokanāyako;</i></a><br>
<a><i>Mamuddharitukāmo so,</i></a><br>
<a><i>āgacchi mama santikaṃ.</i></a></p>
<p><a data-ref="sc3, ms20Ap1_3209, msdiv36"><i>Upāgataṃ mahāvīraṃ,</i></a><br>
<a><i>devadevaṃ narāsabhaṃ;</i></a><br>
<a><i>Āsayā abhinikkhamma,</i></a><br>
<a><i>avandiṃ satthuno ahaṃ.</i></a></p>
<p><a data-ref="sc4, ms20Ap1_3210, msdiv37"><i>Ekanavutito kappe,</i></a><br>
<a><i>yaṃ vandiṃ purisuttamaṃ;</i></a><br>
<a><i>Duggatiṃ nābhijānāmi,</i></a><br>
<a><i>vandanāya idaṃ phalaṃ.</i></a></p>
<p><a data-ref="sc5, ms20Ap1_3211, msdiv38"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="upāgatāsayo → upāgatahāsaniyo (sya1ed, sya2ed); upāgatabhāsaniyo (pts-vp-pli1); upāgatāhāsaniyo (mr)" data-ref="sc6, ms20Ap1_3212"><i>Itthaṃ sudaṃ āyasmā upāgatāsayo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_3213"><i>Upāgatāsayattherassāpadānaṃ navamaṃ.</i></a></p>
</article>
</section>
</div>
</body>
</html>
