<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap321">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Ārakkhadāyakavagga</i></a></p>
<h1><a data-var="9 Kandalipupphiyattheraapadāna → nālipupphiyattherāpadānaṃ (sya1ed, sya2ed); kandalīpupphiyattherāpadānaṃ (pts-vp-pli1)"><i>9 Kandalipupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_3568, msdiv47"><i>“Sindhuyā nadiyā tīre,</i></a><br>
<a><i>ahosiṃ kassako tadā;</i></a><br>
<a><i>Parakammāyane yutto,</i></a><br>
<a><i>parabhattaṃ apassito.</i></a></p>
<p><a data-ref="sc2, ms20Ap1_3569, msdiv48"><i>Sindhuṃ anucarantohaṃ,</i></a><br>
<a><i>siddhatthaṃ jinamaddasaṃ;</i></a><br>
<a><i>Samādhinā nisinnaṃva,</i></a><br>
<a><i>satapattaṃva pupphitaṃ.</i></a></p>
<p><a data-var="Satta kandalipupphāni → nālipupphāni (sya1ed, sya2ed); sattakadalipupphāni (pts-vp-pli1)" data-ref="sc3, ms20Ap1_3570, msdiv49"><i>Satta kandalipupphāni,</i></a><br>
<a><i>vaṇṭe chetvānahaṃ tadā;</i></a><br>
<a><i>Matthake abhiropesiṃ,</i></a><br>
<a><i>buddhassādiccabandhuno.</i></a></p>
<p><a data-ref="sc4, ms20Ap1_3571, msdiv50"><i>Suvaṇṇavaṇṇaṃ sambuddhaṃ,</i></a><br>
<a><i>Anukūle samāhitaṃ;</i></a><br>
<a><i>Tidhāpabhinnamātaṅgaṃ,</i></a><br>
<a><i>Kuñjaraṃva durāsadaṃ.</i></a></p>
<p><a data-ref="sc5, ms20Ap1_3572, msdiv51"><i>Tamahaṃ upagantvāna,</i></a><br>
<a><i>nipakaṃ bhāvitindriyaṃ;</i></a><br>
<a><i>Añjaliṃ paggahetvāna,</i></a><br>
<a><i>avandiṃ satthuno ahaṃ.</i></a></p>
<p><a data-ref="sc6, ms20Ap1_3573, msdiv52"><i>Catunnavutito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc7, ms20Ap1_3574, msdiv53"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-var="kandalipupphiyo → nālipupphiyo (sya1ed, sya2ed); kandalīpupphiyo (pts-vp-pli1)" data-ref="sc8, ms20Ap1_3575"><i>Itthaṃ sudaṃ āyasmā kandalipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_3576"><i>Kandalipupphiyattherassāpadānaṃ navamaṃ.</i></a></p>
</article>
</section>
</div>
</body>
</html>
