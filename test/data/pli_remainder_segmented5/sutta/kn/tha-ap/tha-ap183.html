<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap183">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṭajapupphiyavagga</i></a></p>
<h1><a><i>1. Kuṭajapupphiyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_2581, msdiv1"><i>“Suvaṇṇavaṇṇaṃ sambuddhaṃ,</i></a><br>
<a><i>Sataraṃsiṃva uggataṃ;</i></a><br>
<a><i>Disaṃ anuvilokentaṃ,</i></a><br>
<a><i>Gacchantaṃ anilañjase.</i></a></p>
<p><a data-ref="sc2, ms20Ap1_2582, msdiv2"><i>Kuṭajaṃ pupphitaṃ disvā,</i></a><br>
<a><i>saṃvitthatasamotthataṃ;</i></a><br>
<a><i>Rukkhato ocinitvāna,</i></a><br>
<a><i>phussassa abhiropayiṃ.</i></a></p>
<p><a data-ref="sc3, ms20Ap1_2583, msdiv3"><i>Dvenavute ito kappe,</i></a><br>
<a><i>yaṃ pupphamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc4, ms20Ap1_2584, msdiv4"><i>Ito sattarase kappe,</i></a><br>
<a><i>tayo āsuṃ supupphitā;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc5, ms20Ap1_2585, msdiv5"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc6, ms20Ap1_2586"><i>Itthaṃ sudaṃ āyasmā kuṭajapupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc7, ms20Ap1_2587"><i>Kuṭajapupphiyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
