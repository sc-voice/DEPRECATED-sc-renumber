<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap192">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kuṭajapupphiyavagga</i></a></p>
<h1><a><i>10. Tivaṇṭipupphiyattheraapadāna</i></a></h1>
</div>
<blockquote class="gatha">
<p><a data-var="Abhibhūtaṃ panijjhanti → abhibhūto panijjhanti (bj); abhibhuṃ vopanijjhanti (pts-vp-pli1)" data-ref="sc1, ms20Ap1_2655, msdiv57"><i>“Abhibhūtaṃ panijjhanti,</i></a><br>
<a data-var="Sabbe saṅgamma te mamaṃ → sabbe saṅgamma te mayaṃ (sya1ed, sya2ed)"><i>Sabbe saṅgamma te mamaṃ;</i></a><br>
<a><i>Tesaṃ nijjhāyamānānaṃ,</i></a><br>
<a><i>Pariḷāho ajāyatha.</i></a></p>
<p><a data-ref="sc2, ms20Ap1_2656, msdiv58"><i>Sunando nāma nāmena,</i></a><br>
<a><i>buddhassa sāvako tadā;</i></a><br>
<a><i>Dhammadassissa munino,</i></a><br>
<a><i>āgacchi mama santikaṃ.</i></a></p>
<p><a data-ref="sc3, ms20Ap1_2657, msdiv59"><i>Ye me baddhacarā āsuṃ,</i></a><br>
<a><i>te me pupphaṃ aduṃ tadā;</i></a><br>
<a><i>Tāhaṃ pupphaṃ gahetvāna,</i></a><br>
<a><i>sāvake abhiropayiṃ.</i></a></p>
<p><a data-ref="sc4, ms20Ap1_2658, msdiv60"><i>Sohaṃ kālaṅkato tattha,</i></a><br>
<a><i>punāpi upapajjahaṃ;</i></a><br>
<a><i>Aṭṭhārase kappasate,</i></a><br>
<a><i>vinipātaṃ na gacchahaṃ.</i></a></p>
<p><a data-ref="sc5, ms20Ap1_2659, msdiv61"><i>Teraseto kappasate,</i></a><br>
<a><i>aṭṭhāsuṃ dhūmaketuno;</i></a><br>
<a><i>Sattaratanasampannā,</i></a><br>
<a><i>cakkavattī mahabbalā.</i></a></p>
<p><a data-ref="sc6, pts-vp-pli1.197, ms20Ap1_2660, msdiv62"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (2208)</i></a></p>
</blockquote>
<p><a data-ref="sc7, ms20Ap1_2661"><i>Itthaṃ sudaṃ āyasmā tivaṇṭipupphiyo thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_2662"><i>Tivaṇṭipupphiyattherassāpadānaṃ dasamaṃ.</i></a></p>
<p class="endsection"><a data-ref="sc9, ms20Ap1_2663"><i>Kuṭajapupphiyavaggo ekūnavīsatimo.</i></a></p>
<p class="uddana-intro"><a data-ref="sc10, ms20Ap1_2664"><i>Tassuddānaṃ</i></a></p>
<blockquote class="uddanagatha">
<p><a data-ref="sc11, ms20Ap1_2665"><i>Kuṭajo bandhujīvī ca,</i></a><br>
<a><i>koṭumbarikahatthiyo;</i></a><br>
<a><i>Isimuggo ca bodhi ca,</i></a><br>
<a><i>ekacintī tikaṇṇiko;</i></a><br>
<a><i>Ekacārī tivaṇṭi ca,</i></a><br>
<a><i>gāthā dvāsaṭṭhi kittitāti.</i></a></p>
</blockquote>
</article>
</section>
</div>
</body>
</html>
