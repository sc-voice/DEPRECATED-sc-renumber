<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap473">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Naḷamālivagga</i></a></p>
<h1><a><i>1. Naḷamāliyattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6066, msdiv1"><i>“Suvaṇṇavaṇṇaṃ sambuddhaṃ,</i></a><br>
<a><i>Āhutīnaṃ paṭiggahaṃ;</i></a><br>
<a><i>Vipinaggena gacchantaṃ,</i></a><br>
<a><i>Addasaṃ lokanāyakaṃ.</i></a></p>
<p><a data-ref="sc2, ms20Ap1_6067, msdiv2"><i>Naḷamālaṃ gahetvāna,</i></a><br>
<a><i>nikkhamanto ca tāvade;</i></a><br>
<a><i>Tatthaddasāsiṃ sambuddhaṃ,</i></a><br>
<a><i>oghatiṇṇamanāsavaṃ.</i></a></p>
<p><a data-ref="sc3, ms20Ap1_6068, msdiv3"><i>Pasannacitto sumano,</i></a><br>
<a><i>naḷamālamapūjayiṃ;</i></a><br>
<a><i>Dakkhiṇeyyaṃ mahāvīraṃ,</i></a><br>
<a><i>sabbalokānukampakaṃ.</i></a></p>
<p><a data-ref="sc4, ms20Ap1_6069, msdiv4"><i>Ekatiṃse ito kappe,</i></a><br>
<a data-var="mālamabhiropayiṃ → pupphamabhiropayiṃ (bj, pts-vp-pli1); pupphaṃ abhiropayiṃ (sya1ed, sya2ed)"><i>yaṃ mālamabhiropayiṃ;</i></a><br>
<a><i>Duggatiṃ nābhijānāmi,</i></a><br>
<a><i>buddhapūjāyidaṃ phalaṃ.</i></a></p>
<p><a data-ref="sc5, ms20Ap1_6070, msdiv5"><i>Kilesā jhāpitā mayhaṃ,</i></a><br>
<a><i>bhavā sabbe samūhatā;</i></a><br>
<a><i>Nāgova bandhanaṃ chetvā,</i></a><br>
<a><i>viharāmi anāsavo.</i></a></p>
<p><a data-ref="sc6, ms20Ap1_6071, msdiv6"><i>Svāgataṃ vata me āsi,</i></a><br>
<a><i>mama buddhassa santike;</i></a><br>
<a><i>Tisso vijjā anuppattā,</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc7, ms20Ap1_6072, msdiv7"><i>Paṭisambhidā catasso,</i></a><br>
<a><i>vimokkhāpi ca aṭṭhime;</i></a><br>
<a><i>Chaḷabhiññā sacchikatā,</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc8, ms20Ap1_6073"><i>Itthaṃ sudaṃ āyasmā naḷamāliyo thero imā gāthāyo abhāsitthāti.</i></a></p>
<p class="endsutta"><a data-ref="sc9, ms20Ap1_6074"><i>Naḷamāliyattherassāpadānaṃ paṭhamaṃ.</i></a></p>
</article>
</section>
</div>
</body>
</html>
