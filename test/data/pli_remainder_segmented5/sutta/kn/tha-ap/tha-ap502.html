<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap502">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Kiṅkaṇipupphavagga</i></a></p>
<h1><a><i>10. Piyālaphaladāyakattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_6552, msdiv104"><i>“Migaluddo pure āsiṃ,</i></a><br>
<a><i>vipine vicaraṃ tadā;</i></a><br>
<a><i>Addasaṃ virajaṃ buddhaṃ,</i></a><br>
<a><i>sabbadhammāna pāraguṃ.</i></a></p>
<p><a data-ref="sc2, ms20Ap1_6553, msdiv105"><i>Piyālaphalamādāya,</i></a><br>
<a><i>buddhaseṭṭhassadāsahaṃ;</i></a><br>
<a><i>Puññakkhettassa vīrassa,</i></a><br>
<a><i>pasanno sehi pāṇibhi.</i></a></p>
<p><a data-ref="sc3, ms20Ap1_6554, msdiv106"><i>Ekatiṃse ito kappe,</i></a><br>
<a><i>yaṃ phalaṃ adadiṃ tadā;</i></a><br>
<a><i>Duggatiṃ nābhijānāmi,</i></a><br>
<a><i>phaladānassidaṃ phalaṃ.</i></a></p>
<p><a data-ref="sc4, pts-vp-pli2.441, ms20Ap1_6555, msdiv107"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc5, ms20Ap1_6556, msdiv108"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc6, ms20Ap1_6557, msdiv109"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”. (5267)</i></a></p>
</blockquote>
<p><a data-ref="sc7, ms20Ap1_6558"><i>Itthaṃ sudaṃ āyasmā piyālaphaladāyako thero imā gāthāyo abhāsitthāti.</i></a></p>
<p class="endsutta"><a data-ref="sc8, ms20Ap1_6559"><i>Piyālaphaladāyakattherassāpadānaṃ dasamaṃ.</i></a></p>
<p class="endsection"><a data-var="Kiṅkaṇipupphavaggo → tikiṅkaṇipupphiyavaggo (bj); kiṅkhanipupphiyavaggo (pts-vp-pli1)"><i>Kiṅkaṇipupphavaggo paññāsamo.</i></a></p>
<p class="uddana-intro"><a data-ref="sc9, ms20Ap1_6560"><i>Tassuddānaṃ</i></a></p>
<blockquote class="uddanagatha">
<p><a data-ref="sc10, ms20Ap1_6561"><i>Kiṅkaṇī paṃsukūlañca,</i></a><br>
<a><i>koraṇḍamatha kiṃsukaṃ;</i></a><br>
<a><i>Upaḍḍhadussī ghatado,</i></a><br>
<a><i>udakaṃ thūpakārako.</i></a></p>
<p><a data-ref="sc11, ms20Ap1_6562"><i>Naḷakārī ca navamo,</i></a><br>
<a><i>piyālaphaladāyako;</i></a><br>
<a><i>Satamekañca gāthānaṃ,</i></a><br>
<a><i>navakañca taduttari.</i></a></p>
</blockquote>
<p class="uddana-intro"><a data-ref="sc12, ms20Ap1_6563"><i>Atha vagguddānaṃ</i></a></p>
<blockquote class="uddanagatha">
<p><a data-ref="sc13, ms20Ap1_6564"><i>Metteyyavaggo bhaddāli,</i></a><br>
<a><i>sakiṃsammajjakopi ca;</i></a><br>
<a><i>Ekavihārī vibhītakī,</i></a><br>
<a><i>jagatī sālapupphiyo.</i></a></p>
<p><a data-ref="sc14, ms20Ap1_6565"><i>Naḷāgāraṃ paṃsukūlaṃ,</i></a><br>
<a><i>kiṅkaṇipupphiyo tathā;</i></a><br>
<a><i>Asīti dve ca gāthāyo,</i></a><br>
<a><i>catuddasasatāni ca.</i></a></p>
</blockquote>
<p class="endsutta"><a data-ref="sc15, ms20Ap1_6566"><i>Metteyyavaggadasakaṃ.</i></a></p>
<p class="endsection"><a data-ref="sc16, ms20Ap1_6567"><i>Pañcamasatakaṃ samattaṃ.</i></a></p>
</article>
</section>
</div>
</body>
</html>
