<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../../theme.css">
</head>
<body>
<div id="text" lang="pli">
<section class="sutta" id="tha-ap544">
<article>
<div class="hgroup">
<p class="division"><a><i>Therāpadāna</i></a></p>
<p><a><i>Bhaddiyavagga</i></a></p>
<h1><a><i>2. Kaṅkhārevatattheraapadāna</i></a></h1>
</div>
<blockquote class="gatha">
<p><a data-ref="sc1, ms20Ap1_7369, msdiv34"><i>“Padumuttaro nāma jino,</i></a><br>
<a><i>sabbadhammesu cakkhumā;</i></a><br>
<a><i>Ito satasahassamhi,</i></a><br>
<a><i>kappe uppajji nāyako.</i></a></p>
<p><a data-ref="sc2, ms20Ap1_7370, msdiv35"><i>Sīhahanu brahmagiro,</i></a><br>
<a data-var="haṃsadundubhinissano → haṃsadundubhinissaro (bj); haṃsadundubhisāvano (sya1ed, sya2ed); haṃsadundrabhinisvano (pts-vp-pli1)"><i>haṃsadundubhinissano;</i></a><br>
<a><i>Nāgavikkantagamano,</i></a><br>
<a><i>candasūrādikappabho.</i></a></p>
<p><a data-ref="sc3, ms20Ap1_7371, msdiv36"><i>Mahāmatī mahāvīro,</i></a><br>
<a data-var="mahābalo → mahāgati (sya1ed, sya2ed); mahāhito (pts-vp-pli1)"><i>mahājhāyī mahābalo;</i></a><br>
<a><i>Mahākāruṇiko nātho,</i></a><br>
<a data-var="mahātamapanūdano → mahātamavidhaṃsano (sya1ed, sya2ed); mahātamanisūdano (pts-vp-pli1)"><i>mahātamapanūdano.</i></a></p>
<p><a data-ref="sc4, ms20Ap1_7372, msdiv37"><i>Sa kadāci tilokaggo,</i></a><br>
<a data-var="veneyyaṃ vinayaṃ bahuṃ → veneyye vinayaṃ bahū (bj); veneyyavinayaṃ bahuṃ (pts-vp-pli1)"><i>veneyyaṃ vinayaṃ bahuṃ;</i></a><br>
<a><i>Dhammaṃ desesi sambuddho,</i></a><br>
<a><i>sattāsayavidū muni.</i></a></p>
<p><a data-ref="sc5, ms20Ap1_7373, msdiv38"><i>Jhāyiṃ jhānarataṃ vīraṃ,</i></a><br>
<a><i>upasantaṃ anāvilaṃ;</i></a><br>
<a><i>Vaṇṇayanto parisatiṃ,</i></a><br>
<a data-var="tosesi → toseti (sya1ed, sya2ed, pts-vp-pli1, mr)"><i>tosesi janataṃ jino.</i></a></p>
<p><a data-ref="sc6, ms20Ap1_7374, msdiv39"><i>Tadāhaṃ haṃsavatiyaṃ,</i></a><br>
<a><i>brāhmaṇo vedapāragū;</i></a><br>
<a><i>Dhammaṃ sutvāna mudito,</i></a><br>
<a><i>taṃ ṭhānamabhipatthayiṃ.</i></a></p>
<p><a data-ref="sc7, ms20Ap1_7375, msdiv40"><i>Tadā jino viyākāsi,</i></a><br>
<a><i>saṃghamajjhe vināyako;</i></a><br>
<a><i>‘Mudito hohi tvaṃ brahme,</i></a><br>
<a><i>lacchase taṃ manorathaṃ.</i></a></p>
<p><a data-ref="sc8, ms20Ap1_7376, msdiv41"><i>Satasahassito kappe,</i></a><br>
<a><i>okkākakulasambhavo;</i></a><br>
<a><i>Gotamo nāma gottena,</i></a><br>
<a><i>satthā loke bhavissati.</i></a></p>
<p><a data-ref="sc9, ms20Ap1_7377, msdiv42"><i>Tassa dhammesu dāyādo,</i></a><br>
<a><i>oraso dhammanimmito;</i></a><br>
<a><i>Revato nāma nāmena,</i></a><br>
<a><i>hessati satthu sāvako’.</i></a></p>
<p><a data-ref="sc10, ms20Ap1_7378, msdiv43"><i>Tena kammena sukatena,</i></a><br>
<a><i>cetanāpaṇidhīhi ca;</i></a><br>
<a><i>Jahitvā mānusaṃ dehaṃ,</i></a><br>
<a><i>tāvatiṃsamagacchahaṃ.</i></a></p>
<p><a data-ref="sc11, ms20Ap1_7379, msdiv44"><i>Pacchime ca bhave dāni,</i></a><br>
<a><i>jātohaṃ koliye pure;</i></a><br>
<a><i>Khattiye kulasampanne,</i></a><br>
<a><i>iddhe phīte mahaddhane.</i></a></p>
<p><a data-ref="sc12, pts-vp-pli2.492, ms20Ap1_7380, msdiv45"><i>Yadā kapilavatthusmiṃ,</i></a><br>
<a><i>buddho dhammamadesayi;</i></a><br>
<a><i>Tadā pasanno sugate,</i></a><br>
<a><i>pabbajiṃ anagāriyaṃ.</i></a></p>
<p><a data-ref="sc13, ms20Ap1_7381, msdiv46"><i>Kaṅkhā me bahulā āsi,</i></a><br>
<a><i>kappākappe tahiṃ tahiṃ;</i></a><br>
<a><i>Sabbaṃ taṃ vinayī buddho,</i></a><br>
<a><i>desetvā dhammamuttamaṃ.</i></a></p>
<p><a data-ref="sc14, ms20Ap1_7382, msdiv47"><i>Tatohaṃ tiṇṇasaṃsāro,</i></a><br>
<a><i>sadā jhānasukhe rato;</i></a><br>
<a><i>Viharāmi tadā buddho,</i></a><br>
<a><i>maṃ disvā etadabravi.</i></a></p>
<p><a data-ref="sc15, ms20Ap1_7383, msdiv48"><i>‘Yā kāci kaṅkhā idha vā huraṃ vā,</i></a><br>
<a><i>Sakavediyā vā paravediyā vā;</i></a><br>
<a><i>Ye jhāyino tā pajahanti sabbā,</i></a><br>
<a><i>Ātāpino brahmacariyaṃ carantā’.</i></a></p>
<p><a data-ref="sc16, ms20Ap1_7384, msdiv49"><i>Satasahasse kataṃ kammaṃ,</i></a><br>
<a><i>phalaṃ dassesi me idha;</i></a><br>
<a><i>Sumutto saravegova,</i></a><br>
<a><i>kilese jhāpayiṃ mama.</i></a></p>
<p><a data-ref="sc17, ms20Ap1_7385, msdiv50"><i>Tato jhānarataṃ disvā,</i></a><br>
<a><i>buddho lokantagū muni;</i></a><br>
<a><i>Jhāyīnaṃ bhikkhūnaṃ aggo,</i></a><br>
<a><i>paññāpeti mahāmati.</i></a></p>
<p><a data-ref="sc18, ms20Ap1_7386, msdiv51"><i>Kilesā jhāpitā mayhaṃ,</i></a><br>
<a><i>…pe…</i></a><br>
<a><i>viharāmi anāsavo.</i></a></p>
<p><a data-ref="sc19, ms20Ap1_7387, msdiv52"><i>Svāgataṃ vata me āsi,</i></a><br>
<a><i>…pe…</i></a><br>
<a><i>kataṃ buddhassa sāsanaṃ.</i></a></p>
<p><a data-ref="sc20, ms20Ap1_7388, msdiv53"><i>Paṭisambhidā catasso,</i></a><br>
<a><i>…pe…</i></a><br>
<a><i>kataṃ buddhassa sāsanaṃ”.</i></a></p>
</blockquote>
<p><a data-ref="sc21, ms20Ap1_7389"><i>Itthaṃ sudaṃ āyasmā kaṅkhārevato thero imā gāthāyo abhāsitthāti.</i></a></p>
<p class="endsutta"><a data-ref="sc22, ms20Ap1_7390"><i>Kaṅkhārevatattherassāpadānaṃ dutiyaṃ.</i></a></p>
</article>
</section>
</div>
</body>
</html>
