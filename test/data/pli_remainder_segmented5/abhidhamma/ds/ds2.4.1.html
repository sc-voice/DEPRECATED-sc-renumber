<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ds2.4.1">
<article>
<div class="hgroup">
<p class="division"><a><i>Dhammasaṅgaṇī</i></a></p>
<p><a><i>2 Niddesa</i></a></p>
<p><a><i>2.4 Aṭṭhakathākaṇḍa</i></a></p>
<h1><a><i>2.4.1. Tikaatthuddhāra</i></a></h1>
</div>
<h3><a><i>2.4.1.1. Kusalattika</i></a></h3>
<p><a data-ref="sc1, ms29Dhs_2090, msdiv1384"><i>Katame dhammā kusalā?</i></a> <a><i>Catūsu bhūmīsu kusalaṃ—</i></a> <a><i>ime dhammā kusalā.</i></a></p>
<p><a data-ref="sc2, ms29Dhs_2091, msdiv1385"><i>Katame dhammā akusalā?</i></a> <a><i>Dvādasa akusalacittuppādā—</i></a> <a><i>ime dhammā akusalā.</i></a></p>
<p><a data-ref="sc3, ms29Dhs_2092, msdiv1386"><i>Katame dhammā abyākatā?</i></a> <a><i>Catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā abyākatā.</i></a></p>
<h3><a><i>2.4.1.2. Vedanāttika</i></a></h3>
<p><a data-ref="sc4, pts-vp-pli235, ms29Dhs_2093, msdiv1387"><i>Katame dhammā sukhāya vedanāya sampayuttā?</i></a> <a><i>Kāmāvacarakusalato cattāro somanassasahagatacittuppādā, akusalato cattāro kāmāvacarakusalassa vipākato ca kiriyato ca pañca, rūpāvacaratikacatukkajjhānā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, etthuppannaṃ sukhaṃ vedanaṃ ṭhapetvā—</i></a> <a><i>ime dhammā sukhāya vedanāya sampayuttā.</i></a></p>
<p><a data-ref="sc5, ms29Dhs_2094, msdiv1388"><i>Katame dhammā dukkhāya vedanāya sampayuttā?</i></a> <a><i>Dve domanassasahagatacittuppādā, dukkhasahagataṃ kāyaviññāṇaṃ, etthuppannaṃ dukkhaṃ vedanaṃ ṭhapetvā—</i></a> <a><i>ime dhammā dukkhāya vedanāya sampayuttā.</i></a></p>
<p><a data-ref="sc6, ms29Dhs_2095, msdiv1389"><i>Katame dhammā adukkhamasukhāya vedanāya sampayuttā?</i></a> <a><i>Kāmāvacarakusalato cattāro upekkhāsahagatacittuppādā, akusalato cha, kāmāvacarakusalassa vipākato dasa, akusalassa vipākato cha, kiriyato cha, rūpāvacaraṃ catutthaṃ jhānaṃ kusalato ca vipākato ca kiriyato ca, cattāro arūpāvacarā kusalato ca vipākato ca kiriyato ca, lokuttaraṃ catutthaṃ jhānaṃ kusalato ca vipākato ca, etthuppannaṃ adukkhamasukhaṃ vedanaṃ ṭhapetvā—</i></a> <a><i>ime dhammā adukkhamasukhāya vedanāya sampayuttā.</i></a> <a><i>Tisso ca vedanā, rūpañca, nibbānañca—</i></a> <a><i>ime dhammā na vattabbā sukhāya vedanāya sampayuttātipi, dukkhāya vedanāya sampayuttātipi, adukkhamasukhāya vedanāya sampayuttātipi.</i></a></p>
<h3><a><i>2.4.1.3. Vipākattika</i></a></h3>
<p><a data-ref="sc7, ms29Dhs_2096, msdiv1390"><i>Katame dhammā vipākā?</i></a> <a><i>Catūsu bhūmīsu vipāko—</i></a> <a><i>ime dhammā vipākā.</i></a></p>
<p><a data-ref="sc8, ms29Dhs_2097, msdiv1391"><i>Katame dhammā vipākadhammadhammā?</i></a> <a><i>Catūsu bhūmīsu kusalaṃ akusalaṃ—</i></a> <a><i>ime dhammā vipākadhammadhammā.</i></a></p>
<p><a data-ref="sc9, ms29Dhs_2098, msdiv1392"><i>Katame dhammā nevavipākanavipākadhammadhammā?</i></a> <a><i>Tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā nevavipākanavipākadhammadhammā.</i></a></p>
<h3><a><i>2.4.1.4. Upādinnattika</i></a></h3>
<p><a data-ref="sc10, ms29Dhs_2099, msdiv1393"><i>Katame dhammā upādinnupādāniyā?</i></a> <a><i>Tīsu bhūmīsu vipāko, yañca rūpaṃ kammassa katattā—</i></a> <a><i>ime dhammā upādinnupādāniyā.</i></a></p>
<p><a data-ref="sc11, pts-vp-pli236, ms29Dhs_2100, msdiv1394"><i>Katame dhammā anupādinnupādāniyā?</i></a> <a><i>Tīsu bhūmīsu kusalaṃ, akusalaṃ, tīsu bhūmīsu kiriyābyākataṃ, yañca rūpaṃ na kammassa katattā—</i></a> <a><i>ime dhammā anupādinnupādāniyā.</i></a></p>
<p><a data-ref="sc12, ms29Dhs_2101, msdiv1395"><i>Katame dhammā anupādinnaanupādāniyā?</i></a> <a><i>Cattāro maggā apariyāpannā, cattāri ca sāmaññaphalāni, nibbānañca—</i></a> <a><i>ime dhammā anupādinnaanupādāniyā.</i></a></p>
<h3><a><i>2.4.1.5. Saṃkiliṭṭhattika</i></a></h3>
<p><a data-ref="sc13, ms29Dhs_2102, msdiv1396"><i>Katame dhammā saṃkiliṭṭhasaṃkilesikā?</i></a> <a><i>Dvādasākusalacittuppādā—</i></a> <a><i>ime dhammā saṃkiliṭṭhasaṃkilesikā.</i></a></p>
<p><a data-ref="sc14, ms29Dhs_2103, msdiv1397"><i>Katame dhammā asaṃkiliṭṭhasaṃkilesikā?</i></a> <a><i>Tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ, sabbañca rūpaṃ—</i></a> <a><i>ime dhammā asaṃkiliṭṭhasaṃkilesikā.</i></a></p>
<p><a data-ref="sc15, ms29Dhs_2104, msdiv1398"><i>Katame dhammā asaṃkiliṭṭhaasaṃkilesikā?</i></a> <a><i>Cattāro maggā apariyāpannā, cattāri ca sāmaññaphalāni, nibbānañca—</i></a> <a><i>ime dhammā asaṃkiliṭṭhaasaṃkilesikā.</i></a></p>
<h3><a><i>2.4.1.6. Vitakkattika</i></a></h3>
<p><a data-ref="sc16, ms29Dhs_2105, msdiv1399"><i>Katame dhammā savitakkasavicārā?</i></a> <a><i>Kāmāvacaraṃ kusalaṃ, akusalaṃ, kāmāvacarakusalassa vipākato ekādasa cittuppādā, akusalassa vipākato dve, kiriyato ekādasa, rūpāvacaraṃ paṭhamaṃ jhānaṃ kusalato ca vipākato ca kiriyato ca, lokuttaraṃ paṭhamaṃ jhānaṃ kusalato ca vipākato ca, etthuppanne vitakkavicāre ṭhapetvā—</i></a> <a><i>ime dhammā savitakkasavicārā.</i></a></p>
<p><a data-ref="sc17, ms29Dhs_2106, msdiv1400"><i>Katame dhammā avitakkavicāramattā?</i></a> <a><i>Rūpāvacarapañcakanaye dutiyaṃ jhānaṃ kusalato ca vipākato ca kiriyato ca, lokuttarapañcakanaye dutiyaṃ jhānaṃ kusalato ca vipākato ca, etthuppannaṃ vicāraṃ ṭhapetvā, vitakko ca—</i></a> <a><i>ime dhammā avitakkavicāramattā.</i></a></p>
<p><a data-var="pañcakanaye dutiye jhāne → dutiyajjhāne (bj)" data-ref="sc18, ms29Dhs_2107, msdiv1401"><i>Katame dhammā avitakkaavicārā?</i></a> <a><i>Dvepañcaviññāṇāni, rūpāvacaratikatikajjhānā kusalato ca vipākato ca kiriyato ca, cattāro āruppā kusalato ca vipākato ca kiriyato ca lokuttaratikatikajjhānā kusalato ca vipākato ca pañcakanaye dutiye jhāne, uppanno ca vicāro rūpañca nibbānañca—</i></a> <a><i>ime dhammā avitakkaavicārā.</i></a> <a><i>Vitakkasahajāto vicāro na vattabbo savitakkasavicārotipi, avitakkavicāramattotipi, avitakkaavicārotipi.</i></a></p>
<h3><a><i>2.4.1.7. Pītittika</i></a></h3>
<p><a data-ref="sc19, pts-vp-pli237, ms29Dhs_2108, msdiv1402"><i>Katame dhammā pītisahagatā?</i></a> <a><i>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato pañca, kiriyato pañca, rūpāvacaradukatikajjhānā kusalato ca vipākato ca kiriyato ca, lokuttaradukatikajjhānā kusalato ca vipākato ca, etthuppannaṃ pītiṃ ṭhapetvā—</i></a> <a><i>ime dhammā pītisahagatā.</i></a></p>
<p><a data-ref="sc20, ms29Dhs_2109, msdiv1403"><i>Katame dhammā sukhasahagatā?</i></a> <a><i>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato cha, kiriyato pañca, rūpāvacaratikacatukkajjhānā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, etthuppannaṃ sukhaṃ ṭhapetvā—</i></a> <a><i>ime dhammā sukhasahagatā.</i></a></p>
<p><a data-ref="sc21, ms29Dhs_2110, msdiv1404"><i>Katame dhammā upekkhāsahagatā?</i></a> <a><i>Kāmāvacarakusalato cattāro upekkhāsahagatacittuppādā, akusalato cha, kāmāvacarakusalassa vipākato dasa, akusalassa vipākato cha, kiriyato cha, rūpāvacaraṃ catutthaṃ jhānaṃ kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaraṃ catutthaṃ jhānaṃ kusalato ca vipākato ca, etthuppannaṃ upekkhaṃ ṭhapetvā—</i></a> <a><i>ime dhammā upekkhāsahagatā.</i></a> <a><i>Pīti na pītisahagatā, sukhasahagatā, na upekkhāsahagatā.</i></a> <a><i>Sukhaṃ na sukhasahagataṃ, siyā pītisahagataṃ, na upekkhāsahagataṃ, siyā na vattabbaṃ pītisahagatanti.</i></a> <a><i>Dve domanassasahagatacittuppādā, dukkhasahagatakāyaviññāṇaṃ, yā ca vedanā upekkhā, rūpañca nibbānañca—</i></a> <a><i>ime dhammā na vattabbā pītisahagatātipi, sukhasahagatātipi, upekkhāsahagatātipi.</i></a></p>
<h3><a><i>2.4.1.8. Dassanenapahātabbattika</i></a></h3>
<p><a data-ref="sc22, ms29Dhs_2111, msdiv1405"><i>Katame dhammā dassanena pahātabbā?</i></a> <a><i>Cattāro diṭṭhigatasampayuttacittuppādā, vicikicchāsahagato cittuppādo—</i></a> <a><i>ime dhammā dassanena pahātabbā.</i></a></p>
<p><a data-ref="sc23, ms29Dhs_2112, msdiv1406"><i>Katame dhammā bhāvanāya pahātabbā?</i></a> <a><i>Uddhaccasahagato cittuppādo—</i></a> <a><i>ime dhammā bhāvanāya pahātabbā.</i></a> <a><i>Cattāro diṭṭhigatavippayuttā lobhasahagatacittuppādā, dve domanassasahagatacittuppādā—</i></a> <a><i>ime dhammā siyā dassanena pahātabbā siyā bhāvanāya pahātabbā.</i></a></p>
<p><a data-ref="sc24, pts-vp-pli238, ms29Dhs_2113, msdiv1407"><i>Katame dhammā neva dassanena na bhāvanāya pahātabbā?</i></a> <a><i>Catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā neva dassanena na bhāvanāya pahātabbā.</i></a></p>
<h3><a><i>2.4.1.9. Dassanenapahātabbahetukattika</i></a></h3>
<p><a data-ref="sc25, ms29Dhs_2114, msdiv1408"><i>Katame dhammā dassanena pahātabbahetukā?</i></a> <a><i>Cattāro diṭṭhigatasampayuttacittuppādā, vicikicchāsahagato cittuppādo, etthuppannaṃ mohaṃ ṭhapetvā—</i></a> <a><i>ime dhammā dassanena pahātabbahetukā.</i></a></p>
<p><a data-ref="sc26, ms29Dhs_2115, msdiv1409"><i>Katame dhammā bhāvanāya pahātabbahetukā?</i></a> <a><i>Uddhaccasahagato cittuppādo, etthuppannaṃ mohaṃ ṭhapetvā—</i></a> <a><i>ime dhammā bhāvanāya pahātabbahetukā.</i></a> <a><i>Cattāro diṭṭhigatavippayuttā lobhasahagatacittuppādā, dve domanassasahagatacittuppādā—</i></a> <a><i>ime dhammā siyā dassanena pahātabbahetukā, siyā bhāvanāya pahātabbahetukā.</i></a></p>
<p><a data-ref="sc27, ms29Dhs_2116, msdiv1410"><i>Katame dhammā neva dassanena na bhāvanāya pahātabbahetukā?</i></a> <a><i>Vicikicchāsahagato moho, uddhaccasahagato moho, catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā neva dassanena na bhāvanāya pahātabbahetukā.</i></a></p>
<h3><a><i>2.4.1.10. Ācayagāmittika</i></a></h3>
<p><a data-ref="sc28, ms29Dhs_2117, msdiv1411"><i>Katame dhammā ācayagāmino?</i></a> <a><i>Tīsu bhūmīsu kusalaṃ, akusalaṃ—</i></a> <a><i>ime dhammā ācayagāmino.</i></a></p>
<p><a data-ref="sc29, ms29Dhs_2118, msdiv1412"><i>Katame dhammā apacayagāmino?</i></a> <a><i>Cattāro maggā apariyāpannā—</i></a> <a><i>ime dhammā apacayagāmino.</i></a></p>
<p><a data-var="nevācayagāmināpacayagāmino → neva ācayagāmino na apacayagāmino (bj); nevācayagāmino nāpacayagāmino (cck, sya1ed, pts-vp-pli1)" data-ref="sc30, ms29Dhs_2119, msdiv1413"><i>Katame dhammā nevācayagāmināpacayagāmino?</i></a> <a><i>Catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā nevācayagāmināpacayagāmino.</i></a></p>
<h3><a><i>2.4.1.11. Sekkhattika</i></a></h3>
<p><a data-ref="sc31, ms29Dhs_2120, msdiv1414"><i>Katame dhammā sekkhā?</i></a> <a><i>Cattāro maggā apariyāpannā, heṭṭhimāni ca tīṇi sāmaññaphalāni—</i></a> <a><i>ime dhammā sekkhā.</i></a></p>
<p><a data-ref="sc32, ms29Dhs_2121, msdiv1415"><i>Katame dhammā asekkhā?</i></a> <a><i>Upariṭṭhimaṃ arahattaphalaṃ—</i></a> <a><i>ime dhammā asekkhā.</i></a></p>
<p><a data-var="nevasekkhanāsekkhā → nevasekhā nāsekhā (bj); nevasekkhā nāsekkhā (cck); nevasekkhānāsekkhā (sya1ed, sya2ed); neva sekkhā nāsekkhā (pts-vp-pli1)" data-ref="sc33, ms29Dhs_2122, msdiv1416"><i>Katame dhammā nevasekkhanāsekkhā?</i></a> <a><i>Tīsu bhūmīsu kusalaṃ, akusalaṃ, tīsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā nevasekkhanāsekkhā.</i></a></p>
<h3><a><i>2.4.1.12. Parittattika</i></a></h3>
<p><a data-ref="sc34, pts-vp-pli239, ms29Dhs_2123, msdiv1417"><i>Katame dhammā parittā?</i></a> <a><i>Kāmāvacarakusalaṃ, akusalaṃ, sabbo kāmāvacarassa vipāko, kāmāvacarakiriyābyākataṃ, sabbañca rūpaṃ—</i></a> <a><i>ime dhammā parittā.</i></a></p>
<p><a data-ref="sc35, ms29Dhs_2124, msdiv1418"><i>Katame dhammā mahaggatā?</i></a> <a><i>Rūpāvacarā, arūpāvacarā, kusalābyākatā—</i></a> <a><i>ime dhammā mahaggatā.</i></a></p>
<p><a data-ref="sc36, ms29Dhs_2125, msdiv1419"><i>Katame dhammā appamāṇā?</i></a> <a><i>Cattāro maggā apariyāpannā, cattāri ca sāmaññaphalāni, nibbānañca—</i></a> <a><i>ime dhammā appamāṇā.</i></a></p>
<h3><a><i>2.4.1.13. Parittārammaṇattika</i></a></h3>
<p><a data-ref="sc37, ms29Dhs_2126, msdiv1420"><i>Katame dhammā parittārammaṇā?</i></a> <a><i>Sabbo kāmāvacarassa vipāko, kiriyāmanodhātu, kiriyāhetukamanoviññāṇadhātu somanassasahagatā—</i></a> <a><i>ime dhammā parittārammaṇā.</i></a></p>
<p><a data-ref="sc38, ms29Dhs_2127, msdiv1421"><i>Katame dhammā mahaggatārammaṇā?</i></a> <a><i>Viññāṇañcāyatanaṃ, nevasaññānāsaññāyatanaṃ—</i></a> <a><i>ime dhammā mahaggatārammaṇā.</i></a></p>
<p><a data-ref="sc39, ms29Dhs_2128, msdiv1422"><i>Katame dhammā appamāṇārammaṇā?</i></a> <a><i>Cattāro maggā apariyāpannā, cattāri ca sāmaññaphalāni—</i></a> <a><i>ime dhammā appamāṇārammaṇā.</i></a> <a><i>Kāmāvacarakusalato cattāro ñāṇavippayuttacittuppādā, kiriyato cattāro ñāṇavippayuttacittuppādā, sabbaṃ akusalaṃ—</i></a> <a><i>ime dhammā siyā parittārammaṇā, siyā mahaggatārammaṇā, na appamāṇārammaṇā, siyā na vattabbā parittārammaṇātipi, mahaggatārammaṇātipi.</i></a> <a><i>Kāmāvacarakusalato cattāro ñāṇasampayuttacittuppādā, kiriyato cattāro ñāṇasampayuttacittuppādā, rūpāvacaraṃ catutthaṃ jhānaṃ kusalato ca kiriyato ca, kiriyāhetukamanoviññāṇadhātu upekkhāsahagatā—</i></a> <a><i>ime dhammā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā parittārammaṇātipi, mahaggatārammaṇātipi, appamāṇārammaṇātipi.</i></a> <a><i>Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṃ, ākiñcaññāyatanaṃ—</i></a> <a><i>ime dhammā na vattabbā parittārammaṇātipi, mahaggatārammaṇātipi, appamāṇārammaṇātipi.</i></a> <a><i>Rūpañca nibbānañca anārammaṇā.</i></a></p>
<h3><a><i>2.4.1.14. Hīnattika</i></a></h3>
<p><a data-ref="sc40, ms29Dhs_2129, msdiv1423"><i>Katame dhammā hīnā?</i></a> <a><i>Dvādasa akusalacittuppādā—</i></a> <a><i>ime dhammā hīnā.</i></a></p>
<p><a data-ref="sc41, pts-vp-pli240, ms29Dhs_2130, msdiv1424"><i>Katame dhammā majjhimā?</i></a> <a><i>Tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ, sabbañca rūpaṃ—</i></a> <a><i>ime dhammā majjhimā.</i></a></p>
<p><a data-ref="sc42, ms29Dhs_2131, msdiv1425"><i>Katame dhammā paṇītā?</i></a> <a><i>Cattāro maggā apariyāpannā, cattāri ca sāmaññaphalāni, nibbānañca—</i></a> <a><i>ime dhammā paṇītā.</i></a></p>
<h3><a><i>2.4.1.15. Micchattaniyatattika</i></a></h3>
<p><a data-ref="sc43, ms29Dhs_2132, msdiv1426"><i>Katame dhammā micchattaniyatā?</i></a> <a><i>Cattāro diṭṭhigatasampayuttacittuppādā, dve domanassasahagatacittuppādā—</i></a> <a><i>ime dhammā siyā micchattaniyatā, siyā aniyatā.</i></a></p>
<p><a data-ref="sc44, ms29Dhs_2133, msdiv1427"><i>Katame dhammā sammattaniyatā?</i></a> <a><i>Cattāro maggā apariyāpannā—</i></a> <a><i>ime dhammā sammattaniyatā.</i></a></p>
<p><a data-ref="sc45, ms29Dhs_2134, msdiv1428"><i>Katame dhammā aniyatā?</i></a> <a><i>Cattāro diṭṭhigatavippayuttalobhasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—</i></a> <a><i>ime dhammā aniyatā.</i></a></p>
<h3><a><i>2.4.1.16. Maggārammaṇattika</i></a></h3>
<p><a data-ref="sc46, ms29Dhs_2135, msdiv1429"><i>Katame dhammā maggārammaṇā?</i></a> <a><i>Kāmāvacarakusalato cattāro ñāṇasampayuttacittuppādā, kiriyato cattāro ñāṇasampayuttacittuppādā—</i></a> <a><i>ime dhammā siyā maggārammaṇā, na maggahetukā;</i></a> <a><i>siyā maggādhipatino, siyā na vattabbā maggārammaṇātipi, maggādhipatinotipi.</i></a> <a><i>Cattāro ariyamaggā na maggārammaṇā, maggahetukā;</i></a> <a><i>siyā maggādhipatino, siyā na vattabbā maggādhipatinoti.</i></a> <a><i>Rūpāvacaracatutthaṃ jhānaṃ kusalato ca kiriyato ca, kiriyāhetukamanoviññāṇadhātu upekkhāsahagatā—</i></a> <a><i>ime dhammā siyā maggārammaṇā;</i></a> <a><i>na maggahetukā, na maggādhipatino;</i></a> <a><i>siyā na vattabbā maggārammaṇāti.</i></a> <a><i>Kāmāvacarakusalato cattāro ñāṇavippayuttacittuppādā, sabbaṃ akusalaṃ, sabbo kāmāvacarassa vipāko, kiriyato cha cittuppādā, rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, cattāro āruppā kusalato ca vipākato ca kiriyato ca, cattāri ca sāmaññaphalāni—</i></a> <a><i>ime dhammā na vattabbā maggārammaṇātipi, maggahetukātipi, maggādhipatinotipi.</i></a> <a><i>Rūpañca nibbānañca anārammaṇā.</i></a></p>
<h3><a><i>2.4.1.17. Uppannattika</i></a></h3>
<p><a data-ref="sc47, pts-vp-pli241, ms29Dhs_2136, msdiv1430"><i>Katame dhammā uppannā?</i></a> <a><i>Catūsu bhūmīsu vipāko, yañca rūpaṃ kammassa katattā—</i></a> <a><i>ime dhammā siyā uppannā, siyā uppādino;</i></a> <a><i>na vattabbā anuppannāti.</i></a> <a><i>Catūsu bhūmīsu kusalaṃ, akusalaṃ, tīsu bhūmīsu kiriyābyākataṃ, yañca rūpaṃ na kammassa katattā—</i></a> <a><i>ime dhammā siyā uppannā, siyā anuppannā, na vattabbā uppādinoti.</i></a> <a><i>Nibbānaṃ na vattabbaṃ uppannantipi, anuppannantipi, uppādinotipi.</i></a></p>
<h3><a><i>2.4.1.18. Atītattika</i></a></h3>
<p><a data-var="() → (katame dhammā atītā) (bj)" data-ref="sc48, ms29Dhs_2137, msdiv1431"><i>() Nibbānaṃ ṭhapetvā sabbe dhammā siyā atītā, siyā anāgatā, siyā paccuppannā.</i></a> <a><i>Nibbānaṃ na vattabbaṃ atītantipi, anāgatantipi, paccuppannantipi.</i></a></p>
<h3><a><i>2.4.1.19. Atītārammaṇattika</i></a></h3>
<p><a data-ref="sc49, ms29Dhs_2138, msdiv1432"><i>Katame dhammā atītārammaṇā?</i></a> <a><i>Viññāṇañcāyatanaṃ, nevasaññānāsaññāyatanaṃ—</i></a> <a><i>ime dhammā atītārammaṇā.</i></a></p>
<p><a data-var="anāgatārammaṇā → niyataanāgatārammaṇā (bj)" data-ref="sc50, ms29Dhs_2139, msdiv1433"><i>Niyogā anāgatārammaṇā natthi.</i></a></p>
<p><a data-ref="sc51, ms29Dhs_2140, msdiv1434"><i>Katame dhammā paccuppannārammaṇā?</i></a> <a><i>Dvepañcaviññāṇāni, tisso ca manodhātuyo—</i></a> <a><i>ime dhammā paccuppannārammaṇā.</i></a> <a><i>Kāmāvacarakusalassa vipākato dasa cittuppādā, akusalassa vipākato manoviññāṇadhātu upekkhāsahagatā, kiriyāhetukamanoviññāṇadhātu somanassasahagatā—</i></a> <a><i>ime dhammā siyā atītārammaṇā, siyā anāgatārammaṇā, siyā paccuppannārammaṇā.</i></a> <a><i>Kāmāvacarakusalaṃ, akusalaṃ, kiriyato nava cittuppādā, rūpāvacaraṃ catutthaṃ jhānaṃ kusalato ca kiriyato ca—</i></a> <a><i>ime dhammā siyā atītārammaṇā, siyā anāgatārammaṇā, siyā paccuppannārammaṇā;</i></a> <a><i>siyā na vattabbā atītārammaṇātipi, anāgatārammaṇātipi, paccuppannārammaṇātipi.</i></a> <a><i>Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṃ, ākiñcaññāyatanaṃ, cattāro maggā apariyāpannā, cattāri ca sāmaññaphalāni—</i></a> <a><i>ime dhammā na vattabbā atītārammaṇātipi, anāgatārammaṇātipi, paccuppannārammaṇātipi.</i></a> <a><i>Rūpañca nibbānañca anārammaṇā.</i></a></p>
<h3><a><i>2.4.1.20. Ajjhattattika</i></a></h3>
<p><a data-ref="sc52, ms29Dhs_2141, msdiv1435"><i>Anindriyabaddharūpañca nibbānañca ṭhapetvā, sabbe dhammā siyā ajjhattā, siyā bahiddhā, siyā ajjhattabahiddhā.</i></a> <a><i>Anindriyabaddharūpañca nibbānañca bahiddhā.</i></a></p>
<h3><a><i>2.4.1.21. Ajjhattārammaṇattika</i></a></h3>
<p><a data-ref="sc53, ms29Dhs_2142, msdiv1436"><i>Katame dhammā ajjhattārammaṇā?</i></a> <a><i>Viññāṇañcāyatanaṃ, nevasaññānāsaññāyatanaṃ—</i></a> <a><i>ime dhammā ajjhattārammaṇā.</i></a></p>
<p><a data-ref="sc54, pts-vp-pli242, ms29Dhs_2143, msdiv1437"><i>Katame dhammā bahiddhārammaṇā?</i></a> <a><i>Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṃ, cattāro maggā apariyāpannā cattāri ca sāmaññaphalāni—</i></a> <a><i>ime dhammā bahiddhārammaṇā.</i></a> <a><i>Rūpaṃ ṭhapetvā, sabbeva kāmāvacarā kusalākusalābyākatā dhammā, rūpāvacaraṃ catutthaṃ jhānaṃ kusalato ca kiriyato ca—</i></a> <a><i>ime dhammā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā.</i></a> <a><i>Ākiñcaññāyatanaṃ na vattabbaṃ ajjhattārammaṇantipi, bahiddhārammaṇantipi, ajjhattabahiddhārammaṇantipi.</i></a> <a><i>Rūpañca nibbānañca anārammaṇā.</i></a></p>
<h3><a><i>2.4.1.22. Sanidassanattika</i></a></h3>
<p><a data-ref="sc55, ms29Dhs_2144, msdiv1438"><i>Katame dhammā sanidassanasappaṭighā?</i></a> <a><i>Rūpāyatanaṃ—</i></a> <a><i>ime dhammā sanidassanasappaṭighā.</i></a></p>
<p><a data-ref="sc56, ms29Dhs_2145, msdiv1439"><i>Katame dhammā anidassanasappaṭighā?</i></a> <a><i>Cakkhāyatanaṃ …pe… phoṭṭhabbāyatanaṃ—</i></a> <a><i>ime dhammā anidassanasappaṭighā.</i></a></p>
<p><a data-ref="sc57, ms29Dhs_2146, msdiv1440"><i>Katame dhammā anidassanaappaṭighā?</i></a> <a><i>Catūsu bhūmīsu kusalaṃ, akusalaṃ, catūsu bhūmīsu vipāko, tīsu bhūmīsu kiriyābyākataṃ, yañca rūpaṃ anidassanaṃ appaṭighaṃ dhammāyatanapariyāpannaṃ, nibbānañca—</i></a> <a><i>ime dhammā anidassanaappaṭighā.</i></a></p>
<p class="endsutta"><a data-ref="ms29Dhs_2147"><i>Tikaṃ.</i></a></p>
</article>
</section>
</div>
</body>
</html>
