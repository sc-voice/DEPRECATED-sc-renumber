<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana17.4">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānulomapaccanīya (3), Tikatikapaṭṭhānapāḷi (5)</i></a></p>
<h1><a><i>17.4. Kusalattika, Saṃkiliṭṭhattika</i></a></h1>
</div>
<p><a data-ref="sc1, ms40P17_35, msdiv15"><i>Akusalaṃ saṃkiliṭṭhasaṃkilesikaṃ dhammaṃ paṭicca naakusalo nasaṃkiliṭṭhasaṃkilesiko dhammo uppajjati hetupaccayā. (Saṃkhittaṃ.) Hetuyā tīṇi, adhipatiyā tīṇi …pe… avigate tīṇi.</i></a></p>
<p><a data-ref="sc2, ms40P17_36"><i>Abyākataṃ asaṃkiliṭṭhasaṃkilesikaṃ dhammaṃ paccayā naabyākato naasaṃkiliṭṭhasaṃkilesiko dhammo uppajjati hetupaccayā. Abyākataṃ asaṃkiliṭṭhasaṃkilesikaṃ dhammaṃ paccayā nakusalo naasaṃkiliṭṭhasaṃkilesiko dhammo uppajjati hetupaccayā. Abyākataṃ asaṃkiliṭṭhasaṃkilesikaṃ dhammaṃ paccayā naakusalo naasaṃkiliṭṭhasaṃkilesiko dhammo uppajjati hetupaccayā. Abyākataṃ asaṃkiliṭṭhasaṃkilesikaṃ dhammaṃ paccayā nakusalo naasaṃkiliṭṭhasaṃkilesiko ca naabyākato naasaṃkiliṭṭhasaṃkilesiko ca dhammā uppajjanti hetupaccayā. Abyākataṃ asaṃkiliṭṭhasaṃkilesikaṃ dhammaṃ paccayā naakusalo naasaṃkiliṭṭhasaṃkilesiko ca naabyākato naasaṃkiliṭṭhasaṃkilesiko ca dhammā uppajjanti hetupaccayā. Abyākataṃ asaṃkiliṭṭhasaṃkilesikaṃ dhammaṃ paccayā nakusalo naasaṃkiliṭṭhasaṃkilesiko ca naakusalo naasaṃkiliṭṭhasaṃkilesiko ca dhammā uppajjanti hetupaccayā. (Saṃkhittaṃ.) Hetuyā cha, ārammaṇe cha …pe… āsevane pañca …pe… vipāke tīṇi, avigate cha.</i></a></p>
<p><a data-ref="sc3, ms40P17_37, msdiv16"><i>Kusalaṃ asaṃkiliṭṭhaasaṃkilesikaṃ dhammaṃ paṭicca nakusalo naasaṃkiliṭṭhaasaṃkilesiko dhammo uppajjati hetupaccayā … tīṇi.</i></a></p>
<p><a data-ref="sc4, ms40P17_38"><i>Abyākataṃ asaṃkiliṭṭhaasaṃkilesikaṃ dhammaṃ paṭicca nakusalo naasaṃkiliṭṭhaasaṃkilesiko dhammo uppajjati hetupaccayā … tīṇi. (Saṃkhittaṃ.)</i></a></p>
<p><a data-ref="sc5, ms40P17_39"><i>Hetuyā cha, adhipatiyā cha …pe… vipāke tīṇi …pe… avigate cha.</i></a></p>
</article>
</section>
</div>
</body>
</html>
