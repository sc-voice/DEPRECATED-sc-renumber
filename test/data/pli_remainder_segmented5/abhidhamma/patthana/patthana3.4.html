<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana3.4">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānuloma (1), Dukatikapaṭṭhānapāḷi (3)</i></a></p>
<h1><a><i>3.4. Āsavagocchaka, Kusalattika</i></a></h1>
</div>
<h2><a><i>3.4.1. Āsavaduka, Kusalattika</i></a></h2>
<h3><a><i>3.4.1.1. Kusalapada</i></a></h3>
<h4><a><i>3.4.1.1.1–7 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc1, ms39P3_1591, msdiv1"><i>Noāsavaṃ kusalaṃ dhammaṃ paṭicca noāsavo kusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc2, ms39P3_1592, msdiv2"><i>Hetuyā ekaṃ, ārammaṇe ekaṃ …pe… kamme ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc3, ms39P3_1593"><i>(Sahajātavārepi …pe… pañhāvārepi sabbattha ekaṃ.)</i></a></p>
<h3><a><i>3.4.1.2. Akusalapada</i></a></h3>
<h6><a><i>Hetu</i></a></h6>
<p><a data-ref="sc4, ms39P3_1594, msdiv3"><i>Āsavaṃ akusalaṃ dhammaṃ paṭicca āsavo akusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc5, ms39P3_1595, msdiv4"><i>Hetuyā nava, ārammaṇe nava …pe… avigate nava. (Saṃkhittaṃ.)</i></a></p>
<p><a data-ref="sc6, ms39P3_1596"><i>Nahetuyā ekaṃ, naadhipatiyā nava …pe… nakamme tīṇi, navipāke nava, navippayutte nava. (Saṃkhittaṃ.)</i></a></p>
<p><a data-ref="sc7, ms39P3_1597"><i>(Sahajātavāropi …pe… sampayuttavāropi sabbattha vitthāretabbo.)</i></a></p>
<p><a data-ref="sc8, ms39P3_1598, msdiv5"><i>Āsavo akusalo dhammo āsavassa akusalassa dhammassa hetupaccayena paccayo.</i></a></p>
<p><a data-ref="sc9, ms39P3_1599, msdiv6"><i>Hetuyā satta, ārammaṇe nava, adhipatiyā nava (majjhe tiṇṇaṃ sahajātādhipati labbhati), anantare nava …pe… upanissaye nava, āsevane nava, kamme tīṇi …pe… jhāne tīṇi, magge nava …pe… avigate nava. (Saṃkhittaṃ.)</i></a></p>
<h3><a><i>3.4.1.3. Abyākatapada</i></a></h3>
<h6><a><i>Hetu</i></a></h6>
<p><a data-ref="sc10, ms39P3_1600, msdiv7"><i>Noāsavaṃ abyākataṃ dhammaṃ paṭicca noāsavo abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc11, ms39P3_1601, msdiv8"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc12, ms39P3_1602"><i>(Sahajātavārepi paccayavārepi …pe… pañhāvārepi sabbattha ekaṃ.)</i></a></p>
<p class="endsutta"><a data-ref="sc13, ms39P3_1603"><i>Āsavadukakusalattikaṃ niṭṭhitaṃ.</i></a></p>
<h2><a><i>3.4.2. Sāsavaduka, Kusalattika</i></a></h2>
<h3><a><i>3.4.2.1. Kusalapada</i></a></h3>
<h4><a><i>3.4.2.1.1–6 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc14, ms39P3_1604, msdiv9"><i>Sāsavaṃ kusalaṃ dhammaṃ paṭicca sāsavo kusalo dhammo uppajjati hetupaccayā. (1)</i></a></p>
<p><a data-ref="sc15, ms39P3_1605"><i>Anāsavaṃ kusalaṃ dhammaṃ paṭicca anāsavo kusalo dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc16, ms39P3_1606, msdiv10"><i>Hetuyā dve, ārammaṇe dve, adhipatiyā dve …pe… avigate dve. (Saṃkhittaṃ, anulomaṃ.)</i></a></p>
<p><a data-ref="sc17, ms39P3_1607, msdiv11"><i>Naadhipatiyā dve …pe… naāsevane ekaṃ …pe… navippayutte dve. (Saṃkhittaṃ. Paccanīyaṃ. Sahajātavārepi …pe… sampayuttavārepi sabbattha dve.)</i></a></p>
<h4><a><i>3.4.2.1.7. Pañhāvāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc18, ms39P3_1608, msdiv12"><i>Sāsavo kusalo dhammo sāsavassa kusalassa dhammassa hetupaccayena paccayo. (1)</i></a></p>
<p><a data-ref="sc19, ms39P3_1609"><i>Anāsavo kusalo dhammo anāsavassa kusalassa dhammassa hetupaccayena paccayo. (1) (Saṃkhittaṃ.)</i></a></p>
<p><a data-ref="sc20, ms39P3_1610, msdiv13"><i>Hetuyā dve, ārammaṇe dve, adhipatiyā tīṇi, anantare dve …pe… nissaye dve, upanissaye cattāri, āsevane dve …pe… avigate dve. (Saṃkhittaṃ.)</i></a></p>
<p><a data-ref="sc21, ms39P3_1611"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<h3><a><i>3.4.2.2. Akusalapada</i></a></h3>
<h6><a><i>Hetu</i></a></h6>
<p><a data-ref="sc22, ms39P3_1612, msdiv14"><i>Sāsavaṃ akusalaṃ dhammaṃ paṭicca sāsavo akusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc23, ms39P3_1613, msdiv15"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc24, ms39P3_1614"><i>(Sahajātavārepi …pe… pañhāvārepi sabbattha ekaṃ.)</i></a></p>
<h3><a><i>3.4.2.3. Abyākatapada</i></a></h3>
<h4><a><i>3.4.2.3.1–6 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc25, ms39P3_1615, msdiv16"><i>Sāsavaṃ abyākataṃ dhammaṃ paṭicca sāsavo abyākato dhammo uppajjati hetupaccayā. (1)</i></a></p>
<p><a data-ref="sc26, ms39P3_1616"><i>Anāsavaṃ abyākataṃ dhammaṃ paṭicca anāsavo abyākato dhammo uppajjati hetupaccayā. Anāsavaṃ abyākataṃ dhammaṃ paṭicca sāsavo abyākato dhammo uppajjati hetupaccayā. Anāsavaṃ abyākataṃ dhammaṃ paṭicca sāsavo abyākato ca anāsavo abyākato ca dhammā uppajjanti hetupaccayā. (3)</i></a></p>
<p><a data-ref="sc27, ms39P3_1617"><i>Sāsavaṃ abyākatañca anāsavaṃ abyākatañca dhammaṃ paṭicca sāsavo abyākato dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc28, ms39P3_1618, msdiv17"><i>Hetuyā pañca, ārammaṇe dve, adhipatiyā pañca …pe… āsevane ekaṃ …pe… vipāke pañca …pe… avigate pañca. (Saṃkhittaṃ.)</i></a></p>
<p><a data-ref="sc29, ms39P3_1619"><i>Nahetuyā ekaṃ, naārammaṇe tīṇi, naadhipatiyā dve, napurejāte cattāri, napacchājāte naāsevane pañca, nakamme …pe… namagge ekaṃ …pe… navippayutte dve …pe… novigate tīṇi. (Saṃkhittaṃ.)</i></a></p>
<p><a data-ref="sc30, ms39P3_1620"><i>(Sahajātavāropi …pe… sampayuttavāropi sabbattha vitthāretabbo.)</i></a></p>
<h4><a><i>3.4.3.1.7. Pañhāvāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc31, ms39P3_1621, msdiv18"><i>Sāsavo abyākato dhammo sāsavassa abyākatassa dhammassa hetupaccayena paccayo. (1)</i></a></p>
<p><a data-ref="sc32, ms39P3_1622"><i>Anāsavo abyākato dhammo anāsavassa abyākatassa dhammassa hetupaccayena paccayo. (1) (Saṃkhittaṃ.)</i></a></p>
<p><a data-ref="sc33, ms39P3_1623, msdiv19"><i>Hetuyā cattāri, ārammaṇe tīṇi, adhipatiyā anantare samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte dve, āsevane ekaṃ, kamme …pe… magge cattāri, sampayutte dve, vippayutte tīṇi …pe… avigate satta. (Saṃkhittaṃ.)</i></a></p>
<p><a data-ref="sc34, ms39P3_1624"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<p class="endsutta"><a data-ref="sc35, ms39P3_1625"><i>Sāsavadukakusalattikaṃ niṭṭhitaṃ.</i></a></p>
<h2><a><i>3.4.3. Āsavasampayuttaduka, Kusalattika</i></a></h2>
<h3><a><i>3.4.3.1. Kusalapada</i></a></h3>
<h4><a><i>3.4.3.1.1–7 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc36, ms39P3_1626, msdiv20"><i>Āsavavippayuttaṃ kusalaṃ dhammaṃ paṭicca āsavavippayutto kusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc37, ms39P3_1627, msdiv21"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc38, ms39P3_1628"><i>(Sahajātavārepi …pe… pañhāvārepi sabbattha ekaṃ.)</i></a></p>
<h3><a><i>3.4.3.2. Akusalapada</i></a></h3>
<h6><a><i>Hetu</i></a></h6>
<p><a data-ref="sc39, ms39P3_1629, msdiv22"><i>Āsavasampayuttaṃ akusalaṃ dhammaṃ paṭicca āsavasampayutto akusalo dhammo uppajjati hetupaccayā … tīṇi.</i></a></p>
<p><a data-ref="sc40, ms39P3_1630"><i>Āsavavippayuttaṃ akusalaṃ dhammaṃ paṭicca āsavasampayutto akusalo dhammo uppajjati hetupaccayā. (1)</i></a></p>
<p><a data-ref="sc41, ms39P3_1631"><i>Āsavasampayuttaṃ akusalañca āsavavippayuttaṃ akusalañca dhammaṃ paṭicca āsavasampayutto akusalo dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc42, ms39P3_1632, msdiv23"><i>Hetuyā pañca, ārammaṇe pañca …pe… avigate pañca. (Saṃkhittaṃ. Sahajātavārepi …pe… sampayuttavārepi sabbattha pañca.)</i></a></p>
<p><a data-ref="sc43, ms39P3_1633"><i>Nahetuyā ekaṃ, naadhipatiyā pañca, napurejāte pañca …pe… nakamme tīṇi, navipāke pañca, navippayutte pañca. (Saṃkhittaṃ.)</i></a></p>
<p><a data-ref="sc44, ms39P3_1634, msdiv24"><i>Āsavasampayutto akusalo dhammo āsavasampayuttassa akusalassa dhammassa hetupaccayena paccayo … tīṇi.</i></a></p>
<p><a data-ref="sc45, ms39P3_1635"><i>Āsavavippayutto akusalo dhammo āsavasampayuttassa akusalassa dhammassa hetupaccayena paccayo. (1)</i></a></p>
<p><a data-ref="sc46, ms39P3_1636"><i>Āsavasampayutto akusalo ca āsavavippayutto akusalo ca dhammā āsavasampayuttassa akusalassa dhammassa hetupaccayena paccayo. (1) (Saṃkhittaṃ.)</i></a></p>
<p><a data-ref="sc47, ms39P3_1637, msdiv25"><i>Hetuyā pañca, ārammaṇe nava, adhipatiyā ekaṃ, anantare samanantare nava, sahajāte aññamaññe nissaye pañca, upanissaye āsevane nava, kamme āhāre indriye jhāne magge tīṇi, sampayutte pañca …pe… avigate pañca. (Saṃkhittaṃ.)</i></a></p>
<p><a data-ref="sc48, ms39P3_1638"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<h3><a><i>3.4.3.3. Abyākatapada</i></a></h3>
<h6><a><i>Hetu</i></a></h6>
<p><a data-ref="sc49, ms39P3_1639, msdiv26"><i>Āsavavippayuttaṃ abyākataṃ dhammaṃ paṭicca āsavavippayutto abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc50, ms39P3_1640, msdiv27"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc51, ms39P3_1641"><i>Nahetuyā ekaṃ, naārammaṇe ekaṃ, naadhipatiyā ekaṃ …pe… novigate ekaṃ. (Saṃkhittaṃ.)</i></a></p>
<p><a data-ref="sc52, ms39P3_1642"><i>(Sahajātavārepi …pe… sampayuttavārepi sabbattha ekaṃ.)</i></a></p>
<p><a data-ref="sc53, ms39P3_1643, msdiv28"><i>Āsavavippayutto abyākato dhammo āsavavippayuttassa abyākatassa dhammassa hetupaccayena paccayo. (Saṃkhittaṃ.)</i></a></p>
<p><a data-ref="sc54, ms39P3_1644, msdiv29"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc55, ms39P3_1645"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<p class="endsutta"><a data-ref="sc56, ms39P3_1646"><i>Āsavasampayuttadukakusalattikaṃ niṭṭhitaṃ.</i></a></p>
<h2><a><i>3.4.4. Āsavasāsavaduka, Kusalattika</i></a></h2>
<h3><a><i>3.4.4.1. Kusalapada</i></a></h3>
<h4><a><i>3.4.4.1.1–7 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc57, ms39P3_1647, msdiv30"><i>Sāsavañceva no ca āsavaṃ kusalaṃ dhammaṃ paṭicca sāsavo ceva no ca āsavo kusalo dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc58, ms39P3_1648, msdiv31"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc59, ms39P3_1649"><i>(Sahajātavārepi …pe… pañhāvārepi sabbattha ekaṃ.)</i></a></p>
<h3><a><i>3.4.4.2. Akusalapada</i></a></h3>
<h4><a><i>3.4.4.2.1–6 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc60, ms39P3_1650, msdiv32"><i>Āsavañceva sāsavañca akusalaṃ dhammaṃ paṭicca āsavo ceva sāsavo ca akusalo dhammo uppajjati hetupaccayā … tīṇi.</i></a></p>
<p><a data-ref="sc61, ms39P3_1651"><i>Sāsavañceva no ca āsavaṃ akusalaṃ dhammaṃ paṭicca sāsavo ceva no ca āsavo akusalo dhammo uppajjati hetupaccayā … tīṇi.</i></a></p>
<p><a data-ref="sc62, ms39P3_1652"><i>Āsavañceva sāsavañca akusalañca sāsavañceva no ca āsavaṃ akusalañca dhammaṃ paṭicca āsavo ceva sāsavo ca akusalo dhammo uppajjati hetupaccayā … tīṇi. (Saṃkhittaṃ.)</i></a></p>
<p><a data-ref="sc63, ms39P3_1653, msdiv33"><i>Hetuyā nava, ārammaṇe nava …pe… avigate nava. (Saṃkhittaṃ.)</i></a></p>
<p class="endsection"><a><i>Paccanīya</i></a></p>
<h6><a><i>Nahetu</i></a></h6>
<p><a data-ref="sc64, ms39P3_1654, msdiv34"><i>Sāsavañceva no ca āsavaṃ akusalaṃ dhammaṃ paṭicca āsavo ceva sāsavo ca akusalo dhammo uppajjati nahetupaccayā. (Saṃkhittaṃ.)</i></a></p>
<p><a data-ref="sc65, ms39P3_1655, msdiv35"><i>Nahetuyā ekaṃ, naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava. (Saṃkhittaṃ.)</i></a></p>
<p><a data-ref="sc66, ms39P3_1656"><i>(Sahajātavāropi paccayavāropi nissayavāropi saṃsaṭṭhavāropi sampayuttavāropi vitthāretabbā.)</i></a></p>
<h4><a><i>3.4.4.2.7. Pañhāvāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc67, ms39P3_1657, msdiv36"><i>Āsavo ceva sāsavoca akusalo dhammo āsavassa ceva sāsavassa ca akusalassa dhammassa hetupaccayena paccayo. (Saṃkhittaṃ.)</i></a></p>
<p><a data-ref="sc68, ms39P3_1658, msdiv37"><i>Hetuyā satta, ārammaṇe nava, adhipatiyā nava …pe… upanissaye āsevane nava, kamme āhāre indriye jhāne tīṇi, magge sampayutte nava …pe… avigate nava. (Saṃkhittaṃ.)</i></a></p>
<h4><a><i>Paccanīyuddhāra</i></a></h4>
<p><a data-ref="sc69, ms39P3_1659, msdiv38"><i>Āsavo ceva sāsavo ca akusalo dhammo āsavassa ceva sāsavassa ca akusalassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (Saṃkhittaṃ.)</i></a></p>
<p><a data-ref="sc70, ms39P3_1660, msdiv39"><i>Nahetuyā nava, naārammaṇe nava. (Saṃkhittaṃ.)</i></a></p>
<p><a data-ref="sc71, ms39P3_1661"><i>Hetupaccayā naārammaṇe satta. (Saṃkhittaṃ.)</i></a></p>
<p><a data-ref="sc72, ms39P3_1662"><i>Nahetupaccayā ārammaṇe nava. (Saṃkhittaṃ.)</i></a></p>
<p><a data-ref="sc73, ms39P3_1663"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<h6><a><i>Hetu</i></a></h6>
<p><a data-ref="sc74, ms39P3_1664, msdiv40"><i>Sāsavañceva no ca āsavaṃ abyākataṃ dhammaṃ paṭicca sāsavo ceva no ca āsavo abyākato dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc75, ms39P3_1665, msdiv41"><i>Hetuyā ekaṃ, ārammaṇe ekaṃ …pe… avigate ekaṃ. (Saṃkhittaṃ.)</i></a></p>
<p><a data-ref="sc76, ms39P3_1666"><i>(Sahajātavārepi …pe… pañhāvārepi sabbattha ekaṃ.)</i></a></p>
<p class="endsutta"><a data-ref="sc77, ms39P3_1667"><i>Āsavasāsavadukakusalattikaṃ niṭṭhitaṃ.</i></a></p>
<h2><a><i>3.4.5. Āsavaāsavasampayuttaduka, Kusalattika</i></a></h2>
<h3><a><i>3.4.5.1. Kusalapada</i></a></h3>
<h4><a><i>3.4.5.1.1–6 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc78, ms39P3_1668, msdiv42"><i>Āsavañceva āsavasampayuttañca akusalaṃ dhammaṃ paṭicca āsavo ceva āsavasampayutto ca akusalo dhammo uppajjati hetupaccayā … tīṇi.</i></a></p>
<p><a data-ref="sc79, ms39P3_1669"><i>Āsavasampayuttañceva no ca āsavaṃ akusalaṃ dhammaṃ paṭicca āsavasampayutto ceva no ca āsavo akusalo dhammo uppajjati hetupaccayā … tīṇi.</i></a></p>
<p><a data-ref="sc80, ms39P3_1670"><i>Āsavañceva āsavasampayuttañca akusalañca āsavasampayuttañceva no ca āsavaṃ akusalañca dhammaṃ paṭicca āsavo ceva āsavasampayutto ca akusalo dhammo uppajjati hetupaccayā … tīṇi. (Saṃkhittaṃ.)</i></a></p>
<p><a data-ref="sc81, ms39P3_1671, msdiv43"><i>Hetuyā nava, ārammaṇe nava …pe… avigate nava. (Saṃkhittaṃ.)</i></a></p>
<h6><a><i>Naadhipati</i></a></h6>
<p><a data-ref="sc82, ms39P3_1672, msdiv44"><i>Āsavañceva āsavasampayuttañca akusalaṃ dhammaṃ paṭicca āsavo ceva āsavasampayutto ca akusalo dhammo uppajjati naadhipatipaccayā.</i></a></p>
<p><a data-ref="sc83, ms39P3_1673, msdiv45"><i>Naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava. (Saṃkhittaṃ.)</i></a></p>
<p><a data-ref="sc84, ms39P3_1674"><i>(Sahajātavārepi … sampayuttavārepi sabbattha nava.)</i></a></p>
<h6><a><i>Hetu</i></a></h6>
<p><a data-ref="sc85, ms39P3_1675, msdiv46"><i>Āsavo ceva āsavasampayutto ca akusalo dhammo āsavassa ceva āsavasampayuttassa ca akusalassa dhammassa hetupaccayena paccayo. (Saṃkhittaṃ.)</i></a></p>
<p><a data-ref="sc86, ms39P3_1676, msdiv47"><i>Hetuyā cattāri, ārammaṇe nava, adhipatiyā nava …pe… upanissaye āsevane nava, kamme āhāre indriye jhāne tīṇi, magge sampayutte nava …pe… avigate nava. (Saṃkhittaṃ.)</i></a></p>
<p><a data-ref="sc87, ms39P3_1677"><i>Nahetuyā nava, naārammaṇe nava. (Saṃkhittaṃ.)</i></a></p>
<p><a data-ref="sc88, ms39P3_1678"><i>Hetupaccayā naārammaṇe cattāri. (Saṃkhittaṃ.)</i></a></p>
<p><a data-ref="sc89, ms39P3_1679"><i>Nahetupaccayā ārammaṇe nava. (Saṃkhittaṃ.)</i></a></p>
<p><a data-ref="sc90, ms39P3_1680"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<p class="endsutta"><a data-ref="sc91, ms39P3_1681"><i>Āsavaāsavasampayuttadukakusalattikaṃ niṭṭhitaṃ.</i></a></p>
<h2><a><i>3.4.6. Āsavavippayuttasāsavaduka, Pañhāvāra</i></a></h2>
<h3><a><i>3.4.6.1. Kusalapada</i></a></h3>
<h6><a><i>Hetu</i></a></h6>
<p><a data-ref="sc92, ms39P3_1682, msdiv48"><i>Āsavavippayuttaṃ sāsavaṃ kusalaṃ dhammaṃ paṭicca āsavavippayutto sāsavo kusalo dhammo uppajjati hetupaccayā. Āsavavippayuttaṃ anāsavaṃ kusalaṃ dhammaṃ paṭicca āsavavippayutto anāsavo kusalo dhammo uppajjati hetupaccayā. (2) (Saṃkhittaṃ.)</i></a></p>
<p><a data-ref="sc93, ms39P3_1683, msdiv49"><i>Hetuyā dve, ārammaṇe dve …pe… avigate dve. (Saṃkhittaṃ.)</i></a></p>
<p><a data-ref="sc94, ms39P3_1684"><i>(Sahajātavāropi …pe… pañhāvāropi vitthāretabbo.)</i></a></p>
<h3><a><i>3.4.6.2. Abyākatapada</i></a></h3>
<h4><a><i>3.4.5.2.1–6 Paṭiccādivāra</i></a></h4>
<h6><a><i>Paccayacatukka</i></a></h6>
<h6><a><i>Hetu</i></a></h6>
<p><a data-ref="sc95, ms39P3_1685, msdiv50"><i>Āsavavippayuttaṃ sāsavaṃ abyākataṃ dhammaṃ paṭicca āsavavippayutto sāsavo abyākato dhammo uppajjati hetupaccayā. (1)</i></a></p>
<p><a data-ref="sc96, ms39P3_1686"><i>Āsavavippayuttaṃ anāsavaṃ abyākataṃ dhammaṃ paṭicca āsavavippayutto anāsavo abyākato dhammo uppajjati hetupaccayā. Āsavavippayuttaṃ anāsavaṃ abyākataṃ dhammaṃ paṭicca āsavavippayutto sāsavo abyākato dhammo uppajjati hetupaccayā. Āsavavippayuttaṃ anāsavaṃ abyākataṃ dhammaṃ paṭicca āsavavippayutto sāsavo abyākato ca āsavavippayutto anāsavo abyākato ca dhammā uppajjanti hetupaccayā. (3)</i></a></p>
<p><a data-ref="sc97, ms39P3_1687"><i>Āsavavippayuttaṃ sāsavaṃ abyākatañca āsavavippayuttaṃ anāsavaṃ abyākatañca dhammaṃ paṭicca āsavavippayutto sāsavo abyākato dhammo uppajjati hetupaccayā. (1) (Saṃkhittaṃ.)</i></a></p>
<p><a data-ref="sc98, ms39P3_1688, msdiv51"><i>Hetuyā pañca, ārammaṇe dve, adhipatiyā pañca …pe… āsevane ekaṃ, kamme pañca, vipāke pañca …pe… avigate pañca. (Saṃkhittaṃ.)</i></a></p>
<h6><a><i>Nahetu</i></a></h6>
<p><a data-ref="sc99, ms39P3_1689, msdiv52"><i>Āsavavippayuttaṃ sāsavaṃ abyākataṃ dhammaṃ paṭicca āsavavippayutto sāsavo abyākato dhammo uppajjati nahetupaccayā. (Saṃkhittaṃ.)</i></a></p>
<p><a data-ref="sc100, ms39P3_1690, msdiv53"><i>Nahetuyā ekaṃ, naārammaṇe tīṇi, naadhipatiyā dve …pe… napurejāte cattāri, napacchājāte naāsevane pañca, nakamme navipāke …pe… namagge ekaṃ …pe… navippayutte dve …pe… novigate tīṇi. (Saṃkhittaṃ.)</i></a></p>
<p><a data-ref="sc101, ms39P3_1691"><i>(Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā vitthāretabbā.)</i></a></p>
<h4><a><i>3.4.6.2.7. Pạñhāvāra</i></a></h4>
<h6><a><i>Paccayacatukka</i></a></h6>
<h6><a><i>Hetu-ārammaṇa</i></a></h6>
<p><a data-ref="sc102, ms39P3_1692, msdiv54"><i>Āsavavippayutto sāsavo abyākato dhammo āsavavippayuttassa sāsavassa abyākatassa dhammassa hetupaccayena paccayo.</i></a></p>
<p><a data-ref="sc103, ms39P3_1693"><i>Āsavavippayutto anāsavo abyākato dhammo āsavavippayuttassa anāsavassa abyākatassa dhammassa hetupaccayena paccayo. Āsavavippayutto anāsavo abyākato dhammo āsavavippayuttassa sāsavassa abyākatassa dhammassa hetupaccayena paccayo. Āsavavippayutto anāsavo abyākato dhammo āsavavippayuttassa sāsavassa abyākatassa ca āsavavippayuttassa anāsavassa abyākatassa ca dhammassa hetupaccayena paccayo. (3)</i></a></p>
<p><a data-ref="sc104, ms39P3_1694"><i>Āsavavippayutto sāsavo abyākato dhammo āsavavippayuttassa sāsavassa abyākatassa dhammassa ārammaṇapaccayena paccayo. (1)</i></a></p>
<p><a data-ref="sc105, ms39P3_1695"><i>Āsavavippayutto anāsavo abyākato dhammo āsavavippayuttassa anāsavassa abyākatassa dhammassa ārammaṇapaccayena paccayo. Āsavavippayutto anāsavo abyākato dhammo āsavavippayuttassa sāsavassa abyākatassa dhammassa ārammaṇapaccayena paccayo. (2) (Saṃkhittaṃ.)</i></a></p>
<p><a data-ref="sc106, ms39P3_1696, msdiv55"><i>Hetuyā cattāri, ārammaṇe tīṇi, adhipatiyā cattāri, anantare cattāri, samanantare cattāri, sahajāte pañca, aññamaññe dve, nissaye satta, upanissaye cattāri, purejāte dve, āsevane ekaṃ, kamme cattāri, vipāke cattāri, āhāre cattāri …pe… sampayutte dve, vippayutte tīṇi …pe… avigate satta. (Saṃkhittaṃ.)</i></a></p>
<h4><a><i>Paccanīyuddhāra</i></a></h4>
<p><a data-ref="sc107, ms39P3_1697, msdiv56"><i>Āsavavippayutto sāsavo abyākato dhammo āsavavippayuttassa sāsavassa abyākatassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … āhārapaccayena paccayo … indriyapaccayena paccayo. (Saṃkhittaṃ.)</i></a></p>
<p><a data-ref="sc108, ms39P3_1698, msdiv57"><i>Nahetuyā satta, naārammaṇe satta. (Saṃkhittaṃ.)</i></a></p>
<p><a data-ref="sc109, ms39P3_1699"><i>Hetupaccayā naārammaṇe cattāri. (Saṃkhittaṃ.)</i></a></p>
<p><a data-ref="sc110, ms39P3_1700"><i>Nahetupaccayā ārammaṇe tīṇi. (Saṃkhittaṃ.)</i></a></p>
<p><a data-ref="sc111, ms39P3_1701"><i>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)</i></a></p>
<p class="endsutta"><a data-ref="sc112, ms39P3_1702"><i>Āsavavippayuttasāsavadukakusalattikaṃ niṭṭhitaṃ.</i></a></p>
<p class="endsection"><a data-ref="sc113, ms39P3_1703"><i>Āsavagocchakaṃ niṭṭhitaṃ.</i></a></p>
</article>
</section>
</div>
</body>
</html>
