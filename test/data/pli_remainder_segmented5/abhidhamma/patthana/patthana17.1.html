<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="patthana17.1">
<article>
<div class="hgroup">
<p class="division"><a><i>Paṭṭhānapakaraṇa</i></a></p>
<p class="subdivision"><a><i>Dhammānulomapaccanīya (3), Tikatikapaṭṭhānapāḷi (5)</i></a></p>
<h1><a><i>17.1. Kusalattika, Vedanāttika</i></a></h1>
</div>
<p class="namo"><a data-ref="sc1, ms40P17_1"><i>Namo tassa Bhagavato Arahato Sammāsambuddhassa.</i></a></p>
<p><a data-ref="sc2, ms40P17_2, msdiv1"><i>Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati hetupaccayā. Kusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati hetupaccayā …pe… kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti hetupaccayā … pañca.</i></a></p>
<p><a data-ref="sc3, ms40P17_3"><i>Akusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati hetupaccayā. Akusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati hetupaccayā …pe… akusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti hetupaccayā … pañca.</i></a></p>
<p><a data-ref="sc4, ms40P17_4"><i>Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati hetupaccayā. Abyākataṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati hetupaccayā. Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti hetupaccayā … tīṇi. (Saṃkhittaṃ.)</i></a></p>
<p><a data-ref="sc5, ms40P17_5"><i>Hetuyā terasa, ārammaṇe nava …pe… vipāke tīṇi …pe… avigate terasa.</i></a></p>
<h6><a><i>Nahetu-naārammaṇādi</i></a></h6>
<p><a data-ref="sc6, ms40P17_6, msdiv2"><i>Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati nahetupaccayā … tīṇi.</i></a></p>
<p><a data-ref="sc7, ms40P17_7, msdiv3"><i>Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati naārammaṇapaccayā. Kusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā. Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti naārammaṇapaccayā … tīṇi.</i></a></p>
<p><a data-ref="sc8, ms40P17_8"><i>Akusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā … tīṇi.</i></a></p>
<p><a data-ref="sc9, ms40P17_9"><i>Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati naārammaṇapaccayā. Abyākataṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā. Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti naārammaṇapaccayā … tīṇi. (Saṃkhittaṃ.)</i></a></p>
<p><a data-ref="sc10, ms40P17_10, msdiv4"><i>Nahetuyā tīṇi, naārammaṇe nava, naadhipatiyā terasa …pe… napurejāte terasa …pe… najhāne namagge tīṇi, navippayutte nava …pe… novigate nava.</i></a></p>
<p><a data-ref="sc11, ms40P17_11"><i>Hetupaccayā naārammaṇe nava. (Saṃkhittaṃ.)</i></a></p>
<p><a data-ref="sc12, ms40P17_12"><i>Nahetupaccayā ārammaṇe tīṇi. (Saṃkhittaṃ.)</i></a></p>
<p><a data-ref="sc13, ms40P17_13"><i>(Sahajātavārampi paccayavārampi nissayavārampi saṃsaṭṭhavārampi sampayuttavārampi paṭiccavārasadisaṃ.)</i></a></p>
<p><a data-ref="sc14, ms40P17_14, msdiv5"><i>Kusalo sukhāya vedanāya sampayutto dhammo nakusalassa nasukhāya vedanāya sampayuttassa dhammassa hetupaccayena paccayo …pe….</i></a></p>
<p><a data-ref="sc15, ms40P17_15"><i>Hetuyā terasa, ārammaṇe aṭṭhārasa, adhipatiyā sattarasa, anantare nava …pe… sahajāte terasa, aññamaññe nava, nissaye terasa, upanissaye aṭṭhārasa, pacchājāte nava, kamme terasa, vipāke tīṇi, āhāre …pe… magge terasa, sampayutte nava, vippayutte nava …pe… avigate terasa. (Pañhāvārampi vitthāretabbaṃ.)</i></a></p>
<h2><a><i>17.1.1. Akusalapada</i></a></h2>
<h6><a><i>Hetu</i></a></h6>
<p><a data-ref="sc16, ms40P17_16, msdiv6"><i>Akusalaṃ dukkhāya vedanāya sampayuttaṃ dhammaṃ paṭicca naakusalo nadukkhāya vedanāya sampayutto dhammo uppajjati hetupaccayā. Akusalaṃ dukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto dhammo uppajjati hetupaccayā …pe… akusalaṃ dukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto ca naakusalo nadukkhāya vedanāya sampayutto ca dhammā uppajjanti hetupaccayā. (Saṃkhittaṃ.)</i></a></p>
<p><a data-ref="sc17, ms40P17_17"><i>Hetuyā pañca, ārammaṇe cha, adhipatiyā pañca …pe… sahajāte aṭṭha …pe… āsevane tīṇi …pe… vipāke tīṇi …pe… jhāne magge pañca …pe… avigate aṭṭha.</i></a></p>
<h2><a><i>17.1.2. Abyākatapada</i></a></h2>
<h6><a><i>Paccanīya</i></a></h6>
<p><a data-ref="sc18, ms40P17_18, msdiv7"><i>Abyākataṃ dukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto dhammo uppajjati nahetupaccayā. Abyākataṃ dukkhāya vedanāya sampayuttaṃ dhammaṃ paṭicca naakusalo nadukkhāya vedanāya sampayutto dhammo uppajjati nahetupaccayā. Abyākataṃ dukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto ca naakusalo nadukkhāya vedanāya sampayutto ca dhammā uppajjanti nahetupaccayā. (Saṃkhittaṃ.)</i></a></p>
<p><a data-ref="sc19, ms40P17_19"><i>Nahetuyā tīṇi, naārammaṇe tīṇi, naadhipatiyā aṭṭha …pe… napurejāte pañca …pe… navipāke pañca, najhāne namagge nasampayutte tīṇi, nonatthiyā novigate tīṇi. (Sahajātavārampi …pe… pañhāvārampi vitthāretabbaṃ.)</i></a></p>
<p><a data-ref="sc20, ms40P17_20, msdiv8"><i>Kusalaṃ adukkhamasukhāya vedanāya sampayuttaṃ dhammaṃ paṭicca nakusalo naadukkhamasukhāya vedanāya sampayutto dhammo uppajjati hetupaccayā. (Saṃkhittaṃ.)</i></a></p>
<p><a data-ref="sc21, ms40P17_21"><i>Hetuyā terasa, ārammaṇe nava …pe… vipāke tīṇi …pe… avigate terasa. (Sabbattha vitthāro.)</i></a></p>
</article>
</section>
</div>
</body>
</html>
