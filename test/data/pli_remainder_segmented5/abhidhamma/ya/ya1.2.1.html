<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya1.2.1">
<article>
<div class="hgroup">
<p class="division"><a><i>1 Mūlayamaka</i></a></p>
<p><a><i>1.2 Niddesa</i></a></p>
<h1><a><i>1.2.1. Mūlavāraniddesa</i></a></h1>
</div>
<h2><a><i>1.2.1.1. Kusalapada nayacatukka</i></a></h2>
<h3><a><i>1.2.1.1.1. Mūlanaya</i></a></h3>
<p><a data-ref="sc1, ms33Y1_102, msdiv50"><i>» Ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā.</i></a></p>
<p><a data-ref="sc2, ms33Y1_103"><i>« Ye vā pana kusalamūlā, sabbe te dhammā kusalāti? Āmantā.</i></a></p>
<p><a data-ref="sc3, ms33Y1_104, msdiv51"><i>» Ye keci kusalā dhammā, sabbe te kusalamūlena ekamūlāti? Āmantā.</i></a></p>
<p><a data-ref="sc4, ms33Y1_105"><i>« Ye vā pana kusalamūlena ekamūlā, sabbe te dhammā kusalāti?</i></a></p>
<p><a data-ref="sc5, pts-vp-pli1.4, ms33Y1_106"><i>Kusalasamuṭṭhānaṃ rūpaṃ kusalamūlena ekamūlaṃ, na kusalaṃ. Kusalaṃ kusalamūlena ekamūlañceva kusalañca.</i></a></p>
<p><a data-ref="sc6, ms33Y1_107, msdiv52"><i>» Ye keci kusalamūlena ekamūlā dhammā, sabbe te kusalamūlena aññamaññamūlāti?</i></a></p>
<p><a data-ref="sc7, ms33Y1_108"><i>Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā.</i></a></p>
<p><a data-ref="sc8, ms33Y1_109"><i>« Ye vā pana kusalamūlena aññamaññamūlā, sabbe te dhammā kusalāti? Āmantā. (1)</i></a></p>
<h3><a><i>1.2.1.1.2. Mūlamūlanaya</i></a></h3>
<p><a data-ref="sc9, ms33Y1_110, msdiv53"><i>» Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.</i></a></p>
<p><a data-ref="sc10, ms33Y1_111"><i>« Ye vā pana kusalamūlamūlā, sabbe te dhammā kusalāti? Āmantā.</i></a></p>
<p><a data-ref="sc11, pts-vp-pli1.5, ms33Y1_112, msdiv54"><i>» Ye keci kusalā dhammā, sabbe te kusalamūlena ekamūlamūlāti? Āmantā.</i></a></p>
<p><a data-ref="sc12, ms33Y1_113"><i>« Ye vā pana kusalamūlena ekamūlamūlā, sabbe te dhammā kusalāti?</i></a></p>
<p><a data-ref="sc13, ms33Y1_114"><i>Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ. Kusalaṃ kusalamūlena ekamūlamūlañceva kusalañca.</i></a></p>
<p><a data-ref="sc14, ms33Y1_115, msdiv55"><i>» Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?</i></a></p>
<p><a data-ref="sc15, ms33Y1_116"><i>Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.</i></a></p>
<p><a data-ref="sc16, ms33Y1_117"><i>« Ye vā pana kusalamūlena aññamaññamūlamūlā, sabbe te dhammā kusalāti? Āmantā. (2)</i></a></p>
<h3><a><i>1.2.1.1.3. Mūlakanaya</i></a></h3>
<p><a data-ref="sc17, ms33Y1_118, msdiv56"><i>» Ye keci kusalā dhammā, sabbe te kusalamūlakāti? Āmantā.</i></a></p>
<p><a data-ref="sc18, pts-vp-pli1.6, ms33Y1_119"><i>« Ye vā pana kusalamūlakā, sabbe te dhammā kusalāti?</i></a></p>
<p><a data-ref="sc19, ms33Y1_120"><i>Kusalasamuṭṭhānaṃ rūpaṃ kusalamūlakaṃ na kusalaṃ. Kusalaṃ kusalamūlakañceva kusalañca.</i></a></p>
<p><a data-ref="sc20, ms33Y1_121, msdiv57"><i>» Ye keci kusalā dhammā, sabbe te kusalamūlena ekamūlakāti? Āmantā.</i></a></p>
<p><a data-ref="sc21, ms33Y1_122"><i>« Ye vā pana kusalamūlena ekamūlakā, sabbe te dhammā kusalāti?</i></a></p>
<p><a data-ref="sc22, ms33Y1_123"><i>Kusalasamuṭṭhānaṃ rūpaṃ kusalamūlena ekamūlakaṃ, na kusalaṃ. Kusalaṃ kusalamūlena ekamūlakañceva kusalañca.</i></a></p>
<p><a data-ref="sc23, ms33Y1_124, msdiv58"><i>» Ye keci kusalamūlena ekamūlakā dhammā, sabbe te kusalamūlena aññamaññamūlakāti?</i></a></p>
<p><a data-ref="sc24, ms33Y1_125"><i>Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā.</i></a></p>
<p><a data-ref="sc25, pts-vp-pli1.7, ms33Y1_126"><i>« Ye vā pana kusalamūlena aññamaññamūlakā, sabbe te dhammā kusalāti? Āmantā. (3)</i></a></p>
<h3><a><i>1.2.1.1.4. Mūlamūlakanaya</i></a></h3>
<p><a data-ref="sc26, ms33Y1_127, msdiv59"><i>» Ye keci kusalā dhammā, sabbe te kusalamūlamūlakāti? Āmantā.</i></a></p>
<p><a data-ref="sc27, ms33Y1_128"><i>« Ye vā pana kusalamūlamūlakā, sabbe te dhammā kusalāti?</i></a></p>
<p><a data-ref="sc28, ms33Y1_129"><i>Kusalasamuṭṭhānaṃ rūpaṃ kusalamūlamūlakaṃ na kusalaṃ. Kusalaṃ kusalamūlamūlakañceva kusalañca.</i></a></p>
<p><a data-ref="sc29, ms33Y1_130, msdiv60"><i>» Ye keci kusalā dhammā, sabbe te kusalamūlena ekamūlamūlakāti? Āmantā.</i></a></p>
<p><a data-ref="sc30, ms33Y1_131"><i>« Ye vā pana kusalamūlena ekamūlamūlakā, sabbe te dhammā kusalāti?</i></a></p>
<p><a data-ref="sc31, ms33Y1_132"><i>Kusalasamuṭṭhānaṃ rūpaṃ kusalamūlena ekamūlamūlakaṃ, na kusalaṃ. Kusalaṃ kusalamūlena ekamūlamūlakañceva kusalañca.</i></a></p>
<p><a data-ref="sc32, ms33Y1_133, msdiv61"><i>» Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?</i></a></p>
<p><a data-ref="sc33, pts-vp-pli1.8, ms33Y1_134"><i>Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.</i></a></p>
<p><a data-ref="sc34, ms33Y1_135"><i>« Ye vā pana kusalamūlena aññamaññamūlamūlakā, sabbe te dhammā kusalāti? Āmantā. (4)</i></a></p>
<h2><a><i>1.2.1.2. Akusalapada nayacatukka</i></a></h2>
<h3><a><i>1.2.1.2.1. Mūlanaya</i></a></h3>
<p><a data-ref="sc35, ms33Y1_136, msdiv62"><i>» Ye keci akusalā dhammā, sabbe te akusalamūlāti?</i></a></p>
<p><a data-ref="sc36, ms33Y1_137"><i>Tīṇeva akusalamūlāni. Avasesā akusalā dhammā na akusalamūlā.</i></a></p>
<p><a data-ref="sc37, ms33Y1_138"><i>« Ye vā pana akusalamūlā, sabbe te dhammā akusalāti? Āmantā.</i></a></p>
<p><a data-ref="sc38, ms33Y1_139, msdiv63"><i>» Ye keci akusalā dhammā, sabbe te akusalamūlena ekamūlāti?</i></a></p>
<p><a data-ref="sc39, ms33Y1_140"><i>Ahetukaṃ akusalaṃ akusalamūlena na ekamūlaṃ. Sahetukaṃ akusalaṃ akusalamūlena ekamūlaṃ.</i></a></p>
<p><a data-ref="sc40, ms33Y1_141"><i>« Ye vā pana akusalamūlena ekamūlā, sabbe te dhammā akusalāti?</i></a></p>
<p><a data-ref="sc41, pts-vp-pli1.9, ms33Y1_142"><i>Akusalasamuṭṭhānaṃ rūpaṃ akusalamūlena ekamūlaṃ, na akusalaṃ. Akusalaṃ akusalamūlena ekamūlañceva akusalañca.</i></a></p>
<p><a data-ref="sc42, ms33Y1_143, msdiv64"><i>» Ye keci akusalamūlena ekamūlā dhammā, sabbe te akusalamūlena aññamaññamūlāti?</i></a></p>
<p><a data-ref="sc43, ms33Y1_144"><i>Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā.</i></a></p>
<p><a data-ref="sc44, ms33Y1_145"><i>« Ye vā pana akusalamūlena aññamaññamūlā, sabbe te dhammā akusalāti? Āmantā. (1)</i></a></p>
<h3><a><i>1.2.1.2.2. Mūlamūlanaya</i></a></h3>
<p><a data-ref="sc45, ms33Y1_146, msdiv65"><i>» Ye keci akusalā dhammā, sabbe te akusalamūlamūlāti?</i></a></p>
<p><a data-ref="sc46, ms33Y1_147"><i>Tīṇeva akusalamūlamūlāni. Avasesā akusalā dhammā na akusalamūlamūlā.</i></a></p>
<p><a data-ref="sc47, ms33Y1_148"><i>« Ye vā pana akusalamūlamūlā, sabbe te dhammā akusalāti? Āmantā.</i></a></p>
<p><a data-ref="sc48, ms33Y1_149, msdiv66"><i>» Ye keci akusalā dhammā, sabbe te akusalamūlena ekamūlamūlāti?</i></a></p>
<p><a data-ref="sc49, pts-vp-pli1.10, ms33Y1_150"><i>Ahetukaṃ akusalaṃ akusalamūlena na ekamūlamūlaṃ. Sahetukaṃ akusalaṃ akusalamūlena ekamūlamūlaṃ.</i></a></p>
<p><a data-ref="sc50, ms33Y1_151"><i>« Ye vā pana akusalamūlena ekamūlamūlā, sabbe te dhammā akusalāti?</i></a></p>
<p><a data-ref="sc51, ms33Y1_152"><i>Akusalasamuṭṭhānaṃ rūpaṃ akusalamūlena ekamūlamūlaṃ, na akusalaṃ. Akusalaṃ akusalamūlena ekamūlamūlañceva akusalañca.</i></a></p>
<p><a data-ref="sc52, ms33Y1_153, msdiv67"><i>» Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?</i></a></p>
<p><a data-ref="sc53, ms33Y1_154"><i>Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.</i></a></p>
<p><a data-ref="sc54, ms33Y1_155"><i>« Ye vā pana akusalamūlena aññamaññamūlamūlā, sabbe te dhammā akusalāti? Āmantā. (2)</i></a></p>
<h3><a><i>1.2.1.2.3. Mūlakanaya</i></a></h3>
<p><a data-ref="sc55, ms33Y1_156, msdiv68"><i>» Ye keci akusalā dhammā, sabbe te akusalamūlakāti?</i></a></p>
<p><a data-ref="sc56, ms33Y1_157"><i>Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ.</i></a></p>
<p><a data-ref="sc57, pts-vp-pli1.11, ms33Y1_158"><i>« Ye vā pana akusalamūlakā, sabbe te dhammā akusalāti?</i></a></p>
<p><a data-ref="sc58, ms33Y1_159"><i>Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca.</i></a></p>
<p><a data-ref="sc59, ms33Y1_160, msdiv69"><i>» Ye keci akusalā dhammā, sabbe te akusalamūlena ekamūlakāti?</i></a></p>
<p><a data-ref="sc60, ms33Y1_161"><i>Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ.</i></a></p>
<p><a data-ref="sc61, ms33Y1_162"><i>« Ye vā pana akusalamūlena ekamūlakā, sabbe te dhammā akusalāti?</i></a></p>
<p><a data-ref="sc62, ms33Y1_163"><i>Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca.</i></a></p>
<p><a data-ref="sc63, ms33Y1_164, msdiv70"><i>» Ye keci akusalamūlena ekamūlakā dhammā, sabbe te akusalamūlena aññamaññamūlakāti?</i></a></p>
<p><a data-ref="sc64, ms33Y1_165"><i>Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā.</i></a></p>
<p><a data-ref="sc65, pts-vp-pli1.12, ms33Y1_166"><i>« Ye vā pana akusalamūlena aññamaññamūlakā, sabbe te dhammā akusalāti? Āmantā. (3)</i></a></p>
<h3><a><i>1.2.1.2.4. Mūlamūlakanaya</i></a></h3>
<p><a data-ref="sc66, ms33Y1_167, msdiv71"><i>» Ye keci akusalā dhammā, sabbe te akusalamūlamūlakāti?</i></a></p>
<p><a data-ref="sc67, ms33Y1_168"><i>Ahetukaṃ akusalaṃ na akusalamūlamūlakaṃ. Sahetukaṃ akusalaṃ akusalamūlamūlakaṃ.</i></a></p>
<p><a data-ref="sc68, ms33Y1_169"><i>« Ye vā pana akusalamūlamūlakā, sabbe te dhammā akusalāti?</i></a></p>
<p><a data-ref="sc69, ms33Y1_170"><i>Akusalasamuṭṭhānaṃ rūpaṃ akusalamūlamūlakaṃ na akusalaṃ. Akusalaṃ akusalamūlamūlakañceva akusalañca.</i></a></p>
<p><a data-ref="sc70, ms33Y1_171, msdiv72"><i>» Ye keci akusalā dhammā, sabbe te akusalamūlena ekamūlamūlakāti?</i></a></p>
<p><a data-ref="sc71, ms33Y1_172"><i>Ahetukaṃ akusalaṃ akusalamūlena na ekamūlamūlakaṃ. Sahetukaṃ akusalaṃ akusalamūlena ekamūlamūlakaṃ.</i></a></p>
<p><a data-ref="sc72, ms33Y1_173"><i>« Ye vā pana akusalamūlena ekamūlamūlakā, sabbe te dhammā akusalāti?</i></a></p>
<p><a data-ref="sc73, ms33Y1_174"><i>Akusalasamuṭṭhānaṃ rūpaṃ akusalamūlena ekamūlamūlakaṃ, na akusalaṃ. Akusalaṃ akusalamūlena ekamūlamūlakañceva akusalañca.</i></a></p>
<p><a data-ref="sc74, ms33Y1_175, msdiv73"><i>» Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?</i></a></p>
<p><a data-ref="sc75, pts-vp-pli1.13, ms33Y1_176"><i>Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.</i></a></p>
<p><a data-ref="sc76, ms33Y1_177"><i>« Ye vā pana akusalamūlena aññamaññamūlamūlakā, sabbe te dhammā akusalāti? Āmantā. (4)</i></a></p>
<h2><a><i>1.2.1.3. Abyākatapada nayacatukka</i></a></h2>
<h3><a><i>1.2.1.3.1. Mūlanaya</i></a></h3>
<p><a data-ref="sc77, ms33Y1_178, msdiv74"><i>» Ye keci abyākatā dhammā, sabbe te abyākatamūlāti?</i></a></p>
<p><a data-ref="sc78, ms33Y1_179"><i>Tīṇeva abyākatamūlāni. Avasesā abyākatā dhammā na abyākatamūlā.</i></a></p>
<p><a data-ref="sc79, ms33Y1_180"><i>« Ye vā pana abyākatamūlā, sabbe te dhammā abyākatāti? Āmantā.</i></a></p>
<p><a data-ref="sc80, ms33Y1_181, msdiv75"><i>» Ye keci abyākatā dhammā, sabbe te abyākatamūlena ekamūlāti?</i></a></p>
<p><a data-ref="sc81, ms33Y1_182"><i>Ahetukaṃ abyākataṃ abyākatamūlena na ekamūlaṃ. Sahetukaṃ abyākataṃ abyākatamūlena ekamūlaṃ.</i></a></p>
<p><a data-ref="sc82, pts-vp-pli1.14, ms33Y1_183"><i>« Ye vā pana abyākatamūlena ekamūlā, sabbe te dhammā abyākatāti? Āmantā.</i></a></p>
<p><a data-ref="sc83, ms33Y1_184, msdiv76"><i>» Ye keci abyākatamūlena ekamūlā dhammā, sabbe te abyākatamūlena aññamaññamūlāti?</i></a></p>
<p><a data-ref="sc84, ms33Y1_185"><i>Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā.</i></a></p>
<p><a data-ref="sc85, ms33Y1_186"><i>« Ye vā pana abyākatamūlena aññamaññamūlā, sabbe te dhammā abyākatāti? Āmantā. (1)</i></a></p>
<h3><a><i>1.2.1.3.2. Mūlamūlanaya</i></a></h3>
<p><a data-ref="sc86, ms33Y1_187, msdiv77"><i>» Ye keci abyākatā dhammā, sabbe te abyākatamūlamūlāti?</i></a></p>
<p><a data-ref="sc87, ms33Y1_188"><i>Tīṇeva abyākatamūlamūlāni. Avasesā abyākatā dhammā na abyākatamūlamūlā.</i></a></p>
<p><a data-ref="sc88, ms33Y1_189"><i>« Ye vā pana abyākatamūlamūlā, sabbe te dhammā abyākatāti? Āmantā.</i></a></p>
<p><a data-ref="sc89, ms33Y1_190, msdiv78"><i>» Ye keci abyākatā dhammā, sabbe te abyākatamūlena ekamūlamūlāti?</i></a></p>
<p><a data-ref="sc90, pts-vp-pli1.15, ms33Y1_191"><i>Ahetukaṃ abyākataṃ abyākatamūlena na ekamūlamūlaṃ. Sahetukaṃ abyākataṃ abyākatamūlena ekamūlamūlaṃ.</i></a></p>
<p><a data-ref="sc91, ms33Y1_192"><i>« Ye vā pana abyākatamūlena ekamūlamūlā, sabbe te dhammā abyākatāti? Āmantā.</i></a></p>
<p><a data-ref="sc92, ms33Y1_193, msdiv79"><i>» Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?</i></a></p>
<p><a data-ref="sc93, ms33Y1_194"><i>Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.</i></a></p>
<p><a data-ref="sc94, ms33Y1_195"><i>« Ye vā pana abyākatamūlena aññamaññamūlamūlā, sabbe te dhammā abyākatāti? Āmantā. (2)</i></a></p>
<h3><a><i>1.2.1.3.3. Mūlakanaya</i></a></h3>
<p><a data-ref="sc95, ms33Y1_196, msdiv80"><i>» Ye keci abyākatā dhammā, sabbe te abyākatamūlakāti?</i></a></p>
<p><a data-ref="sc96, ms33Y1_197"><i>Ahetukaṃ abyākataṃ na abyākatamūlakaṃ. Sahetukaṃ abyākataṃ abyākatamūlakaṃ.</i></a></p>
<p><a data-ref="sc97, pts-vp-pli1.16, ms33Y1_198"><i>« Ye vā pana abyākatamūlakā, sabbe te dhammā abyākatāti? Āmantā.</i></a></p>
<p><a data-ref="sc98, ms33Y1_199, msdiv81"><i>» Ye keci abyākatā dhammā, sabbe te abyākatamūlena ekamūlakāti?</i></a></p>
<p><a data-ref="sc99, ms33Y1_200"><i>Ahetukaṃ abyākataṃ abyākatamūlena na ekamūlakaṃ. Sahetukaṃ abyākataṃ abyākatamūlena ekamūlakaṃ.</i></a></p>
<p><a data-ref="sc100, ms33Y1_201"><i>« Ye vā pana abyākatamūlena ekamūlakā, sabbe te dhammā abyākatāti? Āmantā.</i></a></p>
<p><a data-ref="sc101, ms33Y1_202, msdiv82"><i>» Ye keci abyākatamūlena ekamūlakā dhammā, sabbe te abyākatamūlena aññamaññamūlakāti?</i></a></p>
<p><a data-ref="sc102, ms33Y1_203"><i>Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.</i></a></p>
<p><a data-ref="sc103, ms33Y1_204"><i>« Ye vā pana abyākatamūlena aññamaññamūlakā, sabbe te dhammā abyākatāti? Āmantā. (3)</i></a></p>
<h3><a><i>1.2.1.3.4. Mūlamūlakanaya</i></a></h3>
<p><a data-ref="sc104, pts-vp-pli1.17, ms33Y1_205, msdiv83"><i>» Ye keci abyākatā dhammā, sabbe te abyākatamūlamūlakāti?</i></a></p>
<p><a data-ref="sc105, ms33Y1_206"><i>Ahetukaṃ abyākataṃ na abyākatamūlamūlakaṃ. Sahetukaṃ abyākataṃ abyākatamūlamūlakaṃ.</i></a></p>
<p><a data-ref="sc106, ms33Y1_207"><i>« Ye vā pana abyākatamūlamūlakā, sabbe te dhammā abyākatāti? Āmantā.</i></a></p>
<p><a data-ref="sc107, ms33Y1_208, msdiv84"><i>» Ye keci abyākatā dhammā, sabbe te abyākatamūlena ekamūlamūlakāti?</i></a></p>
<p><a data-ref="sc108, ms33Y1_209"><i>Ahetukaṃ abyākataṃ abyākatamūlena na ekamūlamūlakaṃ. Sahetukaṃ abyākataṃ abyākatamūlena ekamūlamūlakaṃ.</i></a></p>
<p><a data-ref="sc109, ms33Y1_210"><i>« Ye vā pana abyākatamūlena ekamūlamūlakā, sabbe te dhammā abyākatāti? Āmantā.</i></a></p>
<p><a data-ref="sc110, ms33Y1_211, msdiv85"><i>» Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?</i></a></p>
<p><a data-ref="sc111, pts-vp-pli1.18, ms33Y1_212"><i>Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.</i></a></p>
<p><a data-ref="sc112, ms33Y1_213"><i>« Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā. (4)</i></a></p>
<h2><a><i>1.2.1.4. Nāmapada nayacatukka</i></a></h2>
<h3><a><i>1.2.1.4.1. Mūlanaya</i></a></h3>
<p><a data-ref="sc113, ms33Y1_214, msdiv86"><i>» Ye keci nāmā dhammā, sabbe te nāmamūlāti?</i></a></p>
<p><a data-ref="sc114, ms33Y1_215"><i>Naveva nāmamūlāni. Avasesā nāmā dhammā na nāmamūlā.</i></a></p>
<p><a data-ref="sc115, ms33Y1_216"><i>« Ye vā pana nāmamūlā, sabbe te dhammā nāmāti? Āmantā.</i></a></p>
<p><a data-ref="sc116, ms33Y1_217, msdiv87"><i>» Ye keci nāmā dhammā, sabbe te nāmamūlena ekamūlāti?</i></a></p>
<p><a data-ref="sc117, ms33Y1_218"><i>Ahetukaṃ nāmaṃ nāmamūlena na ekamūlaṃ. Sahetukaṃ nāmaṃ nāmamūlena ekamūlaṃ.</i></a></p>
<p><a data-ref="sc118, ms33Y1_219"><i>« Ye vā pana nāmamūlena ekamūlā, sabbe te dhammā nāmāti?</i></a></p>
<p><a data-ref="sc119, pts-vp-pli1.19, ms33Y1_220"><i>Nāmasamuṭṭhānaṃ rūpaṃ nāmamūlena ekamūlaṃ, na nāmaṃ. Nāmaṃ nāmamūlena ekamūlañceva nāmañca.</i></a></p>
<p><a data-ref="sc120, ms33Y1_221, msdiv88"><i>» Ye keci nāmamūlena ekamūlā dhammā, sabbe te nāmamūlena aññamaññamūlāti?</i></a></p>
<p><a data-ref="sc121, ms33Y1_222"><i>Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā.</i></a></p>
<p><a data-ref="sc122, ms33Y1_223"><i>« Ye vā pana nāmamūlena aññamaññamūlā, sabbe te dhammā nāmāti? Āmantā. (1)</i></a></p>
<h3><a><i>1.2.1.4.2. Mūlamūlanaya</i></a></h3>
<p><a data-ref="sc123, ms33Y1_224, msdiv89"><i>» Ye keci nāmā dhammā, sabbe te nāmamūlamūlāti?</i></a></p>
<p><a data-ref="sc124, ms33Y1_225"><i>Naveva nāmamūlamūlāni. Avasesā nāmā dhammā na nāmamūlamūlā.</i></a></p>
<p><a data-ref="sc125, ms33Y1_226"><i>« Ye vā pana nāmamūlamūlā, sabbe te dhammā nāmāti? Āmantā.</i></a></p>
<p><a data-ref="sc126, ms33Y1_227, msdiv90"><i>» Ye keci nāmā dhammā, sabbe te nāmamūlena ekamūlamūlāti?</i></a></p>
<p><a data-ref="sc127, pts-vp-pli1.20, ms33Y1_228"><i>Ahetukaṃ nāmaṃ nāmamūlena na ekamūlamūlaṃ. Sahetukaṃ nāmaṃ nāmamūlena ekamūlamūlaṃ.</i></a></p>
<p><a data-ref="sc128, ms33Y1_229"><i>« Ye vā pana nāmamūlena ekamūlamūlā, sabbe te dhammā nāmāti?</i></a></p>
<p><a data-ref="sc129, ms33Y1_230"><i>Nāmasamuṭṭhānaṃ rūpaṃ nāmamūlena ekamūlamūlaṃ, na nāmaṃ. Nāmaṃ nāmamūlena ekamūlamūlañceva nāmañca.</i></a></p>
<p><a data-ref="sc130, ms33Y1_231, msdiv91"><i>» Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?</i></a></p>
<p><a data-ref="sc131, ms33Y1_232"><i>Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.</i></a></p>
<p><a data-ref="sc132, ms33Y1_233"><i>« Ye vā pana nāmamūlena aññamaññamūlamūlā, sabbe te dhammā nāmāti? Āmantā. (2)</i></a></p>
<h3><a><i>1.2.1.4.3. Mūlakanaya</i></a></h3>
<p><a data-ref="sc133, ms33Y1_234, msdiv92"><i>» Ye keci nāmā dhammā, sabbe te nāmamūlakāti?</i></a></p>
<p><a data-ref="sc134, ms33Y1_235"><i>Ahetukaṃ nāmaṃ na nāmamūlakaṃ. Sahetukaṃ nāmaṃ nāmamūlakaṃ.</i></a></p>
<p><a data-ref="sc135, pts-vp-pli1.21, ms33Y1_236"><i>« Ye vā pana nāmamūlakā, sabbe te dhammā nāmāti?</i></a></p>
<p><a data-ref="sc136, ms33Y1_237"><i>Nāmasamuṭṭhānaṃ rūpaṃ nāmamūlakaṃ, na nāmaṃ. Nāmaṃ nāmamūlakañceva nāmañca.</i></a></p>
<p><a data-ref="sc137, ms33Y1_238, msdiv93"><i>» Ye keci nāmā dhammā, sabbe te nāmamūlena ekamūlakāti?</i></a></p>
<p><a data-ref="sc138, ms33Y1_239"><i>Ahetukaṃ nāmaṃ nāmamūlena na ekamūlakaṃ. Sahetukaṃ nāmaṃ nāmamūlena ekamūlakaṃ.</i></a></p>
<p><a data-ref="sc139, ms33Y1_240"><i>« Ye vā pana nāmamūlena ekamūlakā, sabbe te dhammā nāmāti?</i></a></p>
<p><a data-ref="sc140, ms33Y1_241"><i>Nāmasamuṭṭhānaṃ rūpaṃ nāmamūlena ekamūlakaṃ, na nāmaṃ. Nāmaṃ nāmamūlena ekamūlakañceva nāmañca.</i></a></p>
<p><a data-ref="sc141, ms33Y1_242, msdiv94"><i>» Ye keci nāmamūlena ekamūlakā dhammā, sabbe te nāmamūlena aññamaññamūlakāti?</i></a></p>
<p><a data-ref="sc142, ms33Y1_243"><i>Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā.</i></a></p>
<p><a data-ref="sc143, ms33Y1_244"><i>« Ye vā pana nāmamūlena aññamaññamūlakā, sabbe te dhammā nāmāti? Āmantā. (3)</i></a></p>
<h3><a><i>1.2.1.4.4. Mūlamūlakanaya</i></a></h3>
<p><a data-ref="sc144, pts-vp-pli1.22, ms33Y1_245, msdiv95"><i>» Ye keci nāmā dhammā, sabbe te nāmamūlamūlakāti?</i></a></p>
<p><a data-ref="sc145, ms33Y1_246"><i>Ahetukaṃ nāmaṃ na nāmamūlamūlakaṃ. Sahetukaṃ nāmaṃ nāmamūlamūlakaṃ.</i></a></p>
<p><a data-ref="sc146, ms33Y1_247"><i>« Ye vā pana nāmamūlamūlakā, sabbe te dhammā nāmāti?</i></a></p>
<p><a data-ref="sc147, ms33Y1_248"><i>Nāmasamuṭṭhānaṃ rūpaṃ nāmamūlamūlakaṃ, na nāmaṃ. Nāmaṃ nāmamūlamūlakañceva nāmañca.</i></a></p>
<p><a data-ref="sc148, ms33Y1_249, msdiv96"><i>» Ye keci nāmā dhammā, sabbe te nāmamūlena ekamūlamūlakāti?</i></a></p>
<p><a data-ref="sc149, ms33Y1_250"><i>Ahetukaṃ nāmaṃ nāmamūlena na ekamūlamūlakaṃ. Sahetukaṃ nāmaṃ nāmamūlena ekamūlamūlakaṃ.</i></a></p>
<p><a data-ref="sc150, ms33Y1_251"><i>« Ye vā pana nāmamūlena ekamūlamūlakā, sabbe te dhammā nāmāti?</i></a></p>
<p><a data-ref="sc151, ms33Y1_252"><i>Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ. Nāmaṃ nāmamūlena ekamūlamūlakañceva nāmañca.</i></a></p>
<p><a data-ref="sc152, ms33Y1_253, msdiv97"><i>» Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?</i></a></p>
<p><a data-ref="sc153, pts-vp-pli1.23, ms33Y1_254"><i>Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.</i></a></p>
<p><a data-ref="sc154, ms33Y1_255"><i>« Ye vā pana nāmamūlena aññamaññamūlamūlakā, sabbe te dhammā nāmāti? Āmantā. (4)</i></a></p>
<p class="endsutta"><a data-ref="sc155, ms33Y1_256"><i>Mūlavāraniddeso.</i></a></p>
</article>
</section>
</div>
</body>
</html>
