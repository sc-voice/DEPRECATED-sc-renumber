<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya2.2.2">
<article>
<div class="hgroup">
<p class="division"><a><i>2 Khandhayamaka</i></a></p>
<p><a><i>2.2 Pavattivāra</i></a></p>
<h1><a><i>2.2.2. Nirodhavāra</i></a></h1>
</div>
<h2><a><i>2.2.2.1 Paccuppannavāra</i></a></h2>
<h3><a><i>2.2.2.1.1. Anulomapuggala</i></a></h3>
<p><a data-ref="sc1, ms33Y2_663, msdiv104"><i>» Yassa rūpakkhandho nirujjhati tassa vedanākkhandho nirujjhatīti?</i></a></p>
<p><a data-ref="sc2, pts-vp-pli1.31, ms33Y2_664"><i>Asaññasattā cavantānaṃ tesaṃ rūpakkhandho nirujjhati, no ca tesaṃ vedanākkhandho nirujjhati. Pañcavokārā cavantānaṃ tesaṃ rūpakkhandho ca nirujjhati vedanākkhandho ca nirujjhati.</i></a></p>
<p><a data-ref="sc3, ms33Y2_665"><i>« Yassa vā pana vedanākkhandho nirujjhati tassa rūpakkhandho nirujjhatīti?</i></a></p>
<p><a data-ref="sc4, ms33Y2_666"><i>Arūpā cavantānaṃ tesaṃ vedanākkhandho nirujjhati, no ca tesaṃ rūpakkhandho nirujjhati. Pañcavokārā cavantānaṃ tesaṃ vedanākkhandho ca nirujjhati rūpakkhandho ca nirujjhati.</i></a></p>
<h3><a><i>2.2.2.1.2. Anulomaokāsa</i></a></h3>
<p><a data-ref="sc5, ms33Y2_667, msdiv105"><i>» Yattha rūpakkhandho nirujjhati tattha vedanākkhandho nirujjhatīti?</i></a></p>
<p><a data-ref="sc6, ms33Y2_668"><i>Asaññasatte tattha rūpakkhandho nirujjhati, no ca tattha vedanākkhandho nirujjhati. Pañcavokāre tattha rūpakkhandho ca nirujjhati vedanākkhandho ca nirujjhati.</i></a></p>
<p><a data-ref="sc7, ms33Y2_669"><i>« Yattha vā pana vedanākkhandho nirujjhati tattha rūpakkhandho nirujjhatīti?</i></a></p>
<p><a data-ref="sc8, ms33Y2_670"><i>Arūpe tattha vedanākkhandho nirujjhati, no ca tattha rūpakkhandho nirujjhati. Pañcavokāre tattha vedanākkhandho ca nirujjhati rūpakkhandho ca nirujjhati.</i></a></p>
<h3><a><i>2.2.2.1.3. Anulomapuggalokāsa</i></a></h3>
<p><a data-ref="sc9, ms33Y2_671, msdiv106"><i>» Yassa yattha rūpakkhandho nirujjhati tassa tattha vedanākkhandho nirujjhatīti?</i></a></p>
<p><a data-ref="sc10, ms33Y2_672"><i>Asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhati. Pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhati.</i></a></p>
<p><a data-ref="sc11, ms33Y2_673"><i>« Yassa vā pana yattha vedanākkhandho nirujjhati tassa tattha rūpakkhandho nirujjhatīti?</i></a></p>
<p><a data-ref="sc12, ms33Y2_674"><i>Arūpā cavantānaṃ tesaṃ tattha vedanākkhandho nirujjhati, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhati rūpakkhandho ca nirujjhati.</i></a></p>
<h3><a><i>2.2.2.1.4. Paccanīkapuggala</i></a></h3>
<p><a data-ref="sc13, ms33Y2_675, msdiv107"><i>» Yassa rūpakkhandho na nirujjhati tassa vedanākkhandho na nirujjhatīti?</i></a></p>
<p><a data-ref="sc14, ms33Y2_676"><i>Arūpā cavantānaṃ tesaṃ rūpakkhandho na nirujjhati, no ca tesaṃ vedanākkhandho na nirujjhati. Sabbesaṃ upapajjantānaṃ tesaṃ rūpakkhandho ca na nirujjhati vedanākkhandho ca na nirujjhati.</i></a></p>
<p><a data-ref="sc15, ms33Y2_677"><i>« Yassa vā pana vedanākkhandho na nirujjhati tassa rūpakkhandho na nirujjhatīti?</i></a></p>
<p><a data-ref="sc16, ms33Y2_678"><i>Asaññasattā cavantānaṃ tesaṃ vedanākkhandho na nirujjhati, no ca tesaṃ rūpakkhandho na nirujjhati. Sabbesaṃ upapajjantānaṃ tesaṃ vedanākkhandho ca na nirujjhati rūpakkhandho ca na nirujjhati.</i></a></p>
<h3><a><i>2.2.2.1.5. Paccanīkaokāsa</i></a></h3>
<p><a data-ref="sc17, pts-vp-pli1.32, ms33Y2_679, msdiv108"><i>» Yattha rūpakkhandho na nirujjhati tattha vedanākkhandho na nirujjhatīti? Nirujjhati.</i></a></p>
<p><a data-ref="sc18, ms33Y2_680"><i>« Yattha vā pana vedanākkhandho na nirujjhati tattha rūpakkhandho na nirujjhatīti? Nirujjhati.</i></a></p>
<h3><a><i>2.2.2.1.6. Paccanīkapuggalokāsa</i></a></h3>
<p><a data-ref="sc19, ms33Y2_681, msdiv109"><i>» Yassa yattha rūpakkhandho na nirujjhati tassa tattha vedanākkhandho na nirujjhatīti?</i></a></p>
<p><a data-ref="sc20, ms33Y2_682"><i>Arūpā cavantānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhati. Sabbesaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhati.</i></a></p>
<p><a data-ref="sc21, ms33Y2_683"><i>« Yassa vā pana yattha vedanākkhandho na nirujjhati tassa tattha rūpakkhandho na nirujjhatīti?</i></a></p>
<p><a data-ref="sc22, ms33Y2_684"><i>Asaññasattā cavantānaṃ tesaṃ tattha vedanākkhandho na nirujjhati, no ca tesaṃ tattha rūpakkhandho na nirujjhati. Sabbesaṃ upapajjantānaṃ tesaṃ tattha vedanākkhandho ca na nirujjhati rūpakkhandho ca na nirujjhati.</i></a></p>
<h2><a><i>2.2.2.2. Atītavāra</i></a></h2>
<h3><a><i>2.2.2.2.1. Anulomapuggala</i></a></h3>
<p><a data-ref="sc23, ms33Y2_685, msdiv110"><i>» Yassa rūpakkhandho nirujjhittha tassa vedanākkhandho nirujjhitthāti? Āmantā.</i></a></p>
<p><a data-ref="sc24, ms33Y2_686"><i>« Yassa vā pana vedanākkhandho nirujjhittha tassa rūpakkhandho nirujjhitthāti? Āmantā.</i></a></p>
<h3><a><i>2.2.2.2.2. Anulomaokāsa</i></a></h3>
<p><a data-ref="sc25, ms33Y2_687, msdiv111"><i>» Yattha rūpakkhandho nirujjhittha tattha vedanākkhandho nirujjhitthāti?</i></a></p>
<p><a data-ref="sc26, ms33Y2_688"><i>Asaññasatte tattha rūpakkhandho nirujjhittha, no ca tattha vedanākkhandho nirujjhittha. Pañcavokāre tattha rūpakkhandho ca nirujjhittha vedanākkhandho ca nirujjhittha.</i></a></p>
<p><a data-ref="sc27, ms33Y2_689"><i>« Yattha vā pana vedanākkhandho nirujjhittha tattha rūpakkhandho nirujjhitthāti?</i></a></p>
<p><a data-ref="sc28, ms33Y2_690"><i>Arūpe tattha vedanākkhandho nirujjhittha, no ca tattha rūpakkhandho nirujjhittha. Pañcavokāre tattha vedanākkhandho ca nirujjhittha rūpakkhandho ca nirujjhittha.</i></a></p>
<h3><a><i>2.2.2.2.3. Anulomapuggalokāsa</i></a></h3>
<p><a data-ref="sc29, ms33Y2_691, msdiv112"><i>» Yassa yattha rūpakkhandho nirujjhittha tassa tattha vedanākkhandho nirujjhitthāti?</i></a></p>
<p><a data-ref="sc30, ms33Y2_692"><i>Asaññasattānaṃ tesaṃ tattha rūpakkhandho nirujjhittha, no ca tesaṃ tattha vedanākkhandho nirujjhittha. Pañcavokārānaṃ tesaṃ tattha rūpakkhandho ca nirujjhittha vedanākkhandho ca nirujjhittha.</i></a></p>
<p><a data-ref="sc31, ms33Y2_693"><i>« Yassa vā pana yattha vedanākkhandho nirujjhittha tassa tattha rūpakkhandho nirujjhitthāti?</i></a></p>
<p><a data-ref="sc32, pts-vp-pli1.33, ms33Y2_694"><i>Arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho nirujjhittha. Pañcavokārānaṃ tesaṃ tattha vedanākkhandho ca nirujjhittha rūpakkhandho ca nirujjhittha.</i></a></p>
<h3><a><i>2.2.2.2.4. Paccanīkapuggala</i></a></h3>
<p><a data-ref="sc33, ms33Y2_695, msdiv113"><i>» Yassa rūpakkhandho na nirujjhittha tassa vedanākkhandho na nirujjhitthāti? Natthi.</i></a></p>
<p><a data-ref="sc34, ms33Y2_696"><i>« Yassa vā pana vedanākkhandho na nirujjhittha tassa rūpakkhandho na nirujjhitthāti? Natthi.</i></a></p>
<h3><a><i>2.2.2.2.5. Paccanīkaokāsa</i></a></h3>
<p><a data-ref="sc35, ms33Y2_697, msdiv114"><i>» Yattha rūpakkhandho na nirujjhittha tattha vedanākkhandho na nirujjhitthāti? Nirujjhittha.</i></a></p>
<p><a data-ref="sc36, ms33Y2_698"><i>« Yattha vā pana vedanākkhandho na nirujjhittha tattha rūpakkhandho na nirujjhitthāti? Nirujjhittha.</i></a></p>
<h3><a><i>2.2.2.2.6. Paccanīkapuggalokāsa</i></a></h3>
<p><a data-ref="sc37, ms33Y2_699, msdiv115"><i>» Yassa yattha rūpakkhandho na nirujjhittha tassa tattha vedanākkhandho na nirujjhitthāti?</i></a></p>
<p><a data-ref="sc38, ms33Y2_700"><i>Arūpānaṃ tesaṃ tattha rūpakkhandho na nirujjhittha, no ca tesaṃ tattha vedanākkhandho na nirujjhittha. Suddhāvāsānaṃ tesaṃ tattha rūpakkhandho ca na nirujjhittha vedanākkhandho ca na nirujjhittha.</i></a></p>
<p><a data-ref="sc39, ms33Y2_701"><i>« Yassa vā pana yattha vedanākkhandho na nirujjhittha tassa tattha rūpakkhandho na nirujjhitthāti?</i></a></p>
<p><a data-ref="sc40, ms33Y2_702"><i>Asaññasattānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho na nirujjhittha. Suddhāvāsānaṃ tesaṃ tattha vedanākkhandho ca na nirujjhittha rūpakkhandho ca na nirujjhittha.</i></a></p>
<h2><a><i>2.2.2.3. Anāgatavāra</i></a></h2>
<h3><a><i>2.2.2.3.1. Anulomapuggala</i></a></h3>
<p><a data-ref="sc41, ms33Y2_703, msdiv116"><i>» Yassa rūpakkhandho nirujjhissati tassa vedanākkhandho nirujjhissatīti? Āmantā.</i></a></p>
<p><a data-ref="sc42, ms33Y2_704"><i>« Yassa vā pana vedanākkhandho nirujjhissati tassa rūpakkhandho nirujjhissatīti?</i></a></p>
<p><a data-ref="sc43, ms33Y2_705"><i>Pacchimabhavikānaṃ arūpaṃ upapajjantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ vedanākkhandho nirujjhissati, no ca tesaṃ rūpakkhandho nirujjhissati. Itaresaṃ tesaṃ vedanākkhandho ca nirujjhissati rūpakkhandho ca nirujjhissati.</i></a></p>
<h3><a><i>2.2.2.3.2. Anulomaokāsa</i></a></h3>
<p><a data-ref="sc44, ms33Y2_706, msdiv117"><i>» Yattha rūpakkhandho nirujjhissati tattha vedanākkhandho nirujjhissatīti?</i></a></p>
<p><a data-ref="sc45, ms33Y2_707"><i>Asaññasatte tattha rūpakkhandho nirujjhissati, no ca tattha vedanākkhandho nirujjhissati. Pañcavokāre tattha rūpakkhandho ca nirujjhissati vedanākkhandho ca nirujjhissati.</i></a></p>
<p><a data-ref="sc46, ms33Y2_708"><i>« Yattha vā pana vedanākkhandho nirujjhissati tattha rūpakkhandho nirujjhissatīti?</i></a></p>
<p><a data-ref="sc47, ms33Y2_709"><i>Arūpe tattha vedanākkhandho nirujjhissati, no ca tattha rūpakkhandho nirujjhissati. Pañcavokāre tattha vedanākkhandho ca nirujjhissati rūpakkhandho ca nirujjhissati.</i></a></p>
<h3><a><i>2.2.2.3.3. Anulomapuggalokāsa</i></a></h3>
<p><a data-ref="sc48, pts-vp-pli1.34, ms33Y2_710, msdiv118"><i>» Yassa yattha rūpakkhandho nirujjhissati tassa tattha vedanākkhandho nirujjhissatīti?</i></a></p>
<p><a data-ref="sc49, ms33Y2_711"><i>Asaññasattānaṃ tesaṃ tattha rūpakkhandho nirujjhissati, no ca tesaṃ tattha vedanākkhandho nirujjhissati. Pañcavokārānaṃ tesaṃ tattha rūpakkhandho ca nirujjhissati vedanākkhandho ca nirujjhissati.</i></a></p>
<p><a data-ref="sc50, ms33Y2_712"><i>« Yassa vā pana yattha vedanākkhandho nirujjhissati tassa tattha rūpakkhandho nirujjhissatīti?</i></a></p>
<p><a data-ref="sc51, ms33Y2_713"><i>Arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhissati. Pañcavokārānaṃ tesaṃ tattha vedanākkhandho ca nirujjhissati rūpakkhandho ca nirujjhissati.</i></a></p>
<h3><a><i>2.2.2.3.4. Paccanīkapuggala</i></a></h3>
<p><a data-ref="sc52, ms33Y2_714, msdiv119"><i>» Yassa rūpakkhandho na nirujjhissati tassa vedanākkhandho na nirujjhissatīti?</i></a></p>
<p><a data-ref="sc53, ms33Y2_715"><i>Pacchimabhavikānaṃ arūpaṃ upapajjantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ rūpakkhandho na nirujjhissati, no ca tesaṃ vedanākkhandho na nirujjhissati. Parinibbantānaṃ tesaṃ rūpakkhandho ca na nirujjhissati vedanākkhandho ca na nirujjhissati.</i></a></p>
<p><a data-ref="sc54, ms33Y2_716"><i>« Yassa vā pana vedanākkhandho na nirujjhissati tassa rūpakkhandho na nirujjhissatīti? Āmantā.</i></a></p>
<h3><a><i>2.2.2.3.5. Paccanīkaokāsa</i></a></h3>
<p><a data-ref="sc55, ms33Y2_717, msdiv120"><i>» Yattha rūpakkhandho na nirujjhissati tattha vedanākkhandho na nirujjhissatīti? Nirujjhissati.</i></a></p>
<p><a data-ref="sc56, ms33Y2_718"><i>« Yattha vā pana vedanākkhandho na nirujjhissati tattha rūpakkhandho na nirujjhissatīti? Nirujjhissati.</i></a></p>
<h3><a><i>2.2.2.3.6. Paccanīkapuggalokāsa</i></a></h3>
<p><a data-ref="sc57, ms33Y2_719, msdiv121"><i>» Yassa yattha rūpakkhandho na nirujjhissati tassa tattha vedanākkhandho na nirujjhissatīti?</i></a></p>
<p><a data-ref="sc58, ms33Y2_720"><i>Arūpānaṃ tesaṃ tattha rūpakkhandho na nirujjhissati, no ca tesaṃ tattha vedanākkhandho na nirujjhissati. Parinibbantānaṃ tesaṃ tattha rūpakkhandho ca na nirujjhissati vedanākkhandho ca na nirujjhissati.</i></a></p>
<p><a data-ref="sc59, ms33Y2_721"><i>« Yassa vā pana yattha vedanākkhandho na nirujjhissati tassa tattha rūpakkhandho na nirujjhissatīti?</i></a></p>
<p><a data-ref="sc60, ms33Y2_722"><i>Asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhissati. Parinibbantānaṃ tesaṃ tattha vedanākkhandho ca na nirujjhissati rūpakkhandho ca na nirujjhissati.</i></a></p>
<h2><a><i>2.2.2.4. Paccuppannātītavāra</i></a></h2>
<h3><a><i>2.2.2.4.1. Anulomapuggala</i></a></h3>
<p><a data-ref="sc61, ms33Y2_723, msdiv122"><i>» Yassa rūpakkhandho nirujjhati tassa vedanākkhandho nirujjhitthāti? Āmantā.</i></a></p>
<p><a data-ref="sc62, ms33Y2_724"><i>« Yassa vā pana vedanākkhandho nirujjhittha tassa rūpakkhandho nirujjhatīti?</i></a></p>
<p><a data-ref="sc63, pts-vp-pli1.35, ms33Y2_725"><i>Sabbesaṃ upapajjantānaṃ arūpā cavantānaṃ tesaṃ vedanākkhandho nirujjhittha, no ca tesaṃ rūpakkhandho nirujjhati. Pañcavokārā cavantānaṃ asaññasattā cavantānaṃ tesaṃ vedanākkhandho ca nirujjhittha rūpakkhandho ca nirujjhati.</i></a></p>
<p><a data-ref="sc64, ms33Y2_726, msdiv123"><i>» Yassa vedanākkhandho nirujjhati tassa saññākkhandho nirujjhitthāti? Āmantā.</i></a></p>
<p><a data-ref="sc65, ms33Y2_727"><i>« Yassa vā pana saññākkhandho nirujjhittha tassa vedanākkhandho nirujjhatīti?</i></a></p>
<p><a data-ref="sc66, ms33Y2_728"><i>Sabbesaṃ upapajjantānaṃ asaññasattā cavantānaṃ tesaṃ saññākkhandho nirujjhittha, no ca tesaṃ vedanākkhandho nirujjhati. Catuvokārā pañcavokārā cavantānaṃ tesaṃ saññākkhandho ca nirujjhittha vedanākkhandho ca nirujjhati.</i></a></p>
<h3><a><i>2.2.2.4.2. Anulomaokāsa</i></a></h3>
<p><a data-ref="sc67, ms33Y2_729, msdiv124"><i>» Yattha rūpakkhandho nirujjhati tattha vedanākkhandho nirujjhitthāti?</i></a></p>
<p><a data-ref="sc68, ms33Y2_730"><i>Asaññasatte tattha rūpakkhandho nirujjhati, no ca tattha vedanākkhandho nirujjhittha. Pañcavokāre tattha rūpakkhandho ca nirujjhati vedanākkhandho ca nirujjhittha.</i></a></p>
<p><a data-ref="sc69, ms33Y2_731"><i>« Yattha vā pana vedanākkhandho nirujjhittha tattha rūpakkhandho nirujjhatīti?</i></a></p>
<p><a data-ref="sc70, ms33Y2_732"><i>Arūpe tattha vedanākkhandho nirujjhittha, no ca tattha rūpakkhandho nirujjhati. Pañcavokāre tattha vedanākkhandho ca nirujjhittha rūpakkhandho ca nirujjhati.</i></a></p>
<p><a data-ref="sc71, ms33Y2_733, msdiv125"><i>» Yattha vedanākkhandho nirujjhati tattha saññākkhandho nirujjhitthāti? Āmantā.</i></a></p>
<p><a data-ref="sc72, ms33Y2_734"><i>« Yattha vā pana saññākkhandho nirujjhittha tattha vedanākkhandho nirujjhatīti? Āmantā.</i></a></p>
<h3><a><i>2.2.2.4.3. Anulomapuggalokāsa</i></a></h3>
<p><a data-ref="sc73, ms33Y2_735, msdiv126"><i>» Yassa yattha rūpakkhandho nirujjhati tassa tattha vedanākkhandho nirujjhitthāti?</i></a></p>
<p><a data-ref="sc74, ms33Y2_736"><i>Suddhāvāse parinibbantānaṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhittha. Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhittha.</i></a></p>
<p><a data-ref="sc75, ms33Y2_737"><i>« Yassa vā pana yattha vedanākkhandho nirujjhittha tassa tattha rūpakkhandho nirujjhatīti?</i></a></p>
<p><a data-ref="sc76, ms33Y2_738"><i>Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhittha rūpakkhandho ca nirujjhati.</i></a></p>
<p><a data-ref="sc77, ms33Y2_739, msdiv127"><i>» Yassa yattha vedanākkhandho nirujjhati tassa tattha saññākkhandho nirujjhitthāti?</i></a></p>
<p><a data-ref="sc78, ms33Y2_740"><i>Suddhāvāse parinibbantānaṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhittha. Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhittha.</i></a></p>
<p><a data-ref="sc79, ms33Y2_741"><i>« Yassa vā pana yattha saññākkhandho nirujjhittha tassa tattha vedanākkhandho nirujjhatīti?</i></a></p>
<p><a data-ref="sc80, pts-vp-pli1.36, ms33Y2_742"><i>Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhittha, no ca tesaṃ tattha vedanākkhandho nirujjhati. Catuvokārā pañcavokārā cavantānaṃ tesaṃ tattha saññākkhandho ca nirujjhittha vedanākkhandho ca nirujjhati.</i></a></p>
<h3><a><i>2.2.2.4.4. Paccanīkapuggala</i></a></h3>
<p><a data-ref="sc81, ms33Y2_743, msdiv128"><i>» Yassa rūpakkhandho na nirujjhati tassa vedanākkhandho na nirujjhitthāti? Nirujjhittha.</i></a></p>
<p><a data-ref="sc82, ms33Y2_744"><i>« Yassa vā pana vedanākkhandho na nirujjhittha tassa rūpakkhandho na nirujjhatīti? Natthi.</i></a></p>
<p><a data-ref="sc83, ms33Y2_745, msdiv129"><i>» Yassa vedanākkhandho na nirujjhati tassa saññākkhandho na nirujjhitthāti? Nirujjhittha.</i></a></p>
<p><a data-ref="sc84, ms33Y2_746"><i>« Yassa vā pana saññākkhandho na nirujjhittha tassa vedanākkhandho na nirujjhatīti? Natthi.</i></a></p>
<h3><a><i>2.2.2.4.5. Paccanīkaokāsa</i></a></h3>
<p><a data-ref="sc85, ms33Y2_747, msdiv130"><i>Yattha rūpakkhandho na nirujjhati (yatthakaṃ paripuṇṇaṃ kātabbaṃ.)</i></a></p>
<h3><a><i>2.2.2.4.6. Paccanīkapuggalokāsa</i></a></h3>
<p><a data-ref="sc86, ms33Y2_748, msdiv131"><i>» Yassa yattha rūpakkhandho na nirujjhati tassa tattha vedanākkhandho na nirujjhitthāti?</i></a></p>
<p><a data-ref="sc87, ms33Y2_749"><i>Pañcavokāraṃ upapajjantānaṃ arūpānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhittha. Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhittha.</i></a></p>
<p><a data-ref="sc88, ms33Y2_750"><i>« Yassa vā pana yattha vedanākkhandho na nirujjhittha tassa tattha rūpakkhandho na nirujjhatīti?</i></a></p>
<p><a data-ref="sc89, ms33Y2_751"><i>Suddhāvāse parinibbantānaṃ asaññasattā cavantānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho na nirujjhati. Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha vedanākkhandho ca na nirujjhittha rūpakkhandho ca na nirujjhati.</i></a></p>
<p><a data-ref="sc90, ms33Y2_752, msdiv132"><i>» Yassa yattha vedanākkhandho na nirujjhati tassa tattha saññākkhandho na nirujjhitthāti?</i></a></p>
<p><a data-ref="sc91, ms33Y2_753"><i>Catuvokāraṃ pañcavokāraṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha saññākkhandho na nirujjhittha. Suddhāvāsaṃ upapajjantānaṃ asaññasattānaṃ tesaṃ tattha vedanākkhandho ca na nirujjhati saññākkhandho ca na nirujjhittha.</i></a></p>
<p><a data-ref="sc92, ms33Y2_754"><i>« Yassa vā pana yattha saññākkhandho na nirujjhittha tassa tattha vedanākkhandho na nirujjhatīti?</i></a></p>
<p><a data-ref="sc93, pts-vp-pli1.37, ms33Y2_755"><i>Suddhāvāse parinibbantānaṃ tesaṃ tattha saññākkhandho na nirujjhittha, no ca tesaṃ tattha vedanākkhandho na nirujjhati. Suddhāvāsaṃ upapajjantānaṃ asaññasattānaṃ tesaṃ tattha saññākkhandho ca na nirujjhittha vedanākkhandho ca na nirujjhati.</i></a></p>
<h2><a><i>2.2.2.5. Paccuppannānāgatavāra</i></a></h2>
<h3><a><i>2.2.2.5.1. Anulomapuggala</i></a></h3>
<p><a data-ref="sc94, ms33Y2_756, msdiv133"><i>» Yassa rūpakkhandho nirujjhati tassa vedanākkhandho nirujjhissatīti?</i></a></p>
<p><a data-ref="sc95, ms33Y2_757"><i>Pañcavokāre parinibbantānaṃ tesaṃ rūpakkhandho nirujjhati, no ca tesaṃ vedanākkhandho nirujjhissati. Itaresaṃ pañcavokārā cavantānaṃ asaññasattā cavantānaṃ tesaṃ rūpakkhandho ca nirujjhati vedanākkhandho ca nirujjhissati.</i></a></p>
<p><a data-ref="sc96, ms33Y2_758"><i>« Yassa vā pana vedanākkhandho nirujjhissati tassa rūpakkhandho nirujjhatīti?</i></a></p>
<p><a data-ref="sc97, ms33Y2_759"><i>Sabbesaṃ upapajjantānaṃ arūpā cavantānaṃ tesaṃ vedanākkhandho nirujjhissati, no ca tesaṃ rūpakkhandho nirujjhati. Pañcavokārā cavantānaṃ asaññasattā cavantānaṃ tesaṃ vedanākkhandho ca nirujjhissati rūpakkhandho ca nirujjhati.</i></a></p>
<p><a data-ref="sc98, ms33Y2_760, msdiv134"><i>» Yassa vedanākkhandho nirujjhati tassa saññākkhandho nirujjhissatīti?</i></a></p>
<p><a data-ref="sc99, ms33Y2_761"><i>Parinibbantānaṃ tesaṃ vedanākkhandho nirujjhati, no ca tesaṃ saññākkhandho nirujjhissati. Itaresaṃ catuvokārā pañcavokārā cavantānaṃ tesaṃ vedanākkhandho ca nirujjhati saññākkhandho ca nirujjhissati.</i></a></p>
<p><a data-ref="sc100, ms33Y2_762"><i>« Yassa vā pana saññākkhandho nirujjhissati tassa vedanākkhandho nirujjhatīti?</i></a></p>
<p><a data-ref="sc101, ms33Y2_763"><i>Sabbesaṃ upapajjantānaṃ asaññasattā cavantānaṃ tesaṃ saññākkhandho nirujjhissati, no ca tesaṃ vedanākkhandho nirujjhati. Catuvokārā pañcavokārā cavantānaṃ tesaṃ saññākkhandho ca nirujjhissati vedanākkhandho ca nirujjhati.</i></a></p>
<h3><a><i>2.2.2.5.2. Anulomaokāsa</i></a></h3>
<p><a data-ref="sc102, ms33Y2_764, msdiv135"><i>» Yattha rūpakkhandho nirujjhati …pe….</i></a></p>
<h3><a><i>2.2.2.5.3. Anulomapuggalokāsa</i></a></h3>
<p><a data-ref="sc103, ms33Y2_765, msdiv136"><i>» Yassa yattha rūpakkhandho nirujjhati tassa tattha vedanākkhandho nirujjhissatīti?</i></a></p>
<p><a data-ref="sc104, ms33Y2_766"><i>Pañcavokāre parinibbantānaṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhissati. Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhissati.</i></a></p>
<p><a data-ref="sc105, ms33Y2_767"><i>« Yassa vā pana yattha vedanākkhandho nirujjhissati tassa tattha rūpakkhandho nirujjhatīti?</i></a></p>
<p><a data-ref="sc106, ms33Y2_768"><i>Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhissati rūpakkhandho ca nirujjhati.</i></a></p>
<p><a data-ref="sc107, pts-vp-pli1.38, ms33Y2_769, msdiv137"><i>» Yassa yattha vedanākkhandho nirujjhati tassa tattha saññākkhandho nirujjhissatīti?</i></a></p>
<p><a data-ref="sc108, ms33Y2_770"><i>Parinibbantānaṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhissati. Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhissati.</i></a></p>
<p><a data-ref="sc109, ms33Y2_771"><i>« Yassa vā pana yattha saññākkhandho nirujjhissati tassa tattha vedanākkhandho nirujjhatīti?</i></a></p>
<p><a data-ref="sc110, ms33Y2_772"><i>Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhati. Catuvokārā pañcavokārā cavantānaṃ tesaṃ tattha saññākkhandho ca nirujjhissati vedanākkhandho ca nirujjhati.</i></a></p>
<h3><a><i>2.2.2.5.4. Paccanīkapuggala</i></a></h3>
<p><a data-ref="sc111, ms33Y2_773, msdiv138"><i>» Yassa rūpakkhandho na nirujjhati tassa vedanākkhandho na nirujjhissatīti?</i></a></p>
<p><a data-ref="sc112, ms33Y2_774"><i>Sabbesaṃ upapajjantānaṃ arūpā cavantānaṃ tesaṃ rūpakkhandho na nirujjhati, no ca tesaṃ vedanākkhandho na nirujjhissati. Arūpe parinibbantānaṃ tesaṃ rūpakkhandho ca na nirujjhati vedanākkhandho ca na nirujjhissati.</i></a></p>
<p><a data-ref="sc113, ms33Y2_775"><i>« Yassa vā pana vedanākkhandho na nirujjhissati tassa rūpakkhandho na nirujjhatīti?</i></a></p>
<p><a data-ref="sc114, ms33Y2_776"><i>Pañcavokāre parinibbantānaṃ tesaṃ vedanākkhandho na nirujjhissati, no ca tesaṃ rūpakkhandho na nirujjhati. Arūpe parinibbantānaṃ tesaṃ vedanākkhandho ca na nirujjhissati rūpakkhandho ca na nirujjhati.</i></a></p>
<p><a data-ref="sc115, ms33Y2_777, msdiv139"><i>» Yassa vedanākkhandho na nirujjhati tassa saññākkhandho na nirujjhissatīti? Nirujjhissati.</i></a></p>
<p><a data-ref="sc116, ms33Y2_778"><i>« Yassa vā pana saññākkhandho na nirujjhissati tassa vedanākkhandho na nirujjhatīti? Nirujjhati.</i></a></p>
<h3><a><i>2.2.2.5.5. Paccanīkaokāsa</i></a></h3>
<p><a data-ref="sc117, ms33Y2_779, msdiv140"><i>» Yattha rūpakkhandho na nirujjhati …pe….</i></a></p>
<h3><a><i>2.2.2.5.6. Paccanīkapuggalokāsa</i></a></h3>
<p><a data-ref="sc118, ms33Y2_780, msdiv141"><i>» Yassa yattha rūpakkhandho na nirujjhati tassa tattha vedanākkhandho na nirujjhissatīti?</i></a></p>
<p><a data-ref="sc119, ms33Y2_781"><i>Pañcavokāraṃ upapajjantānaṃ arūpānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhissati. Arūpe parinibbantānaṃ asaññasattaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhissati.</i></a></p>
<p><a data-ref="sc120, ms33Y2_782"><i>« Yassa vā pana yattha vedanākkhandho na nirujjhissati tassa tattha rūpakkhandho na nirujjhatīti?</i></a></p>
<p><a data-ref="sc121, ms33Y2_783"><i>Pañcavokāre parinibbantānaṃ asaññasattā cavantānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhati. Arūpe parinibbantānaṃ asaññasattaṃ upapajjantānaṃ tesaṃ tattha vedanākkhandho ca na nirujjhissati rūpakkhandho ca na nirujjhati.</i></a></p>
<p><a data-ref="sc122, ms33Y2_784, msdiv142"><i>» Yassa yattha vedanākkhandho na nirujjhati tassa tattha saññākkhandho na nirujjhissatīti?</i></a></p>
<p><a data-ref="sc123, pts-vp-pli1.39, ms33Y2_785"><i>Catuvokāraṃ pañcavokāraṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha saññākkhandho na nirujjhissati. Asaññasattānaṃ tesaṃ tattha vedanākkhandho ca na nirujjhati saññākkhandho ca na nirujjhissati.</i></a></p>
<p><a data-ref="sc124, ms33Y2_786"><i>« Yassa vā pana yattha saññākkhandho na nirujjhissati tassa tattha vedanākkhandho na nirujjhatīti?</i></a></p>
<p><a data-ref="sc125, ms33Y2_787"><i>Parinibbantānaṃ tesaṃ tattha saññākkhandho na nirujjhissati, no ca tesaṃ tattha vedanākkhandho na nirujjhati. Asaññasattānaṃ tesaṃ tattha saññākkhandho ca na nirujjhissati vedanākkhandho ca na nirujjhati.</i></a></p>
<h2><a><i>2.2.2.6. Atītānāgatavāra</i></a></h2>
<h3><a><i>2.2.2.6.1. Anulomapuggala</i></a></h3>
<p><a data-ref="sc126, ms33Y2_788, msdiv143"><i>» Yassa rūpakkhandho nirujjhittha tassa vedanākkhandho nirujjhissatīti?</i></a></p>
<p><a data-ref="sc127, ms33Y2_789"><i>Parinibbantānaṃ tesaṃ rūpakkhandho nirujjhittha, no ca tesaṃ vedanākkhandho nirujjhissati. Itaresaṃ tesaṃ rūpakkhandho ca nirujjhittha vedanākkhandho ca nirujjhissati.</i></a></p>
<p><a data-ref="sc128, ms33Y2_790"><i>« Yassa vā pana vedanākkhandho nirujjhissati tassa rūpakkhandho nirujjhitthāti? Āmantā.</i></a></p>
<p><a data-ref="sc129, ms33Y2_791, msdiv144"><i>» Yassa vedanākkhandho nirujjhittha tassa saññākkhandho nirujjhissatīti?</i></a></p>
<p><a data-ref="sc130, ms33Y2_792"><i>Parinibbantānaṃ tesaṃ vedanākkhandho nirujjhittha, no ca tesaṃ saññākkhandho nirujjhissati. Itaresaṃ tesaṃ vedanākkhandho ca nirujjhittha saññākkhandho ca nirujjhissati.</i></a></p>
<p><a data-ref="sc131, ms33Y2_793"><i>« Yassa vā pana saññākkhandho nirujjhissati tassa vedanākkhandho nirujjhitthāti? Āmantā.</i></a></p>
<h3><a><i>2.2.2.6.2. Anulomaokāsa</i></a></h3>
<p><a data-ref="sc132, ms33Y2_794, msdiv145"><i>» Yattha rūpakkhandho nirujjhittha …pe….</i></a></p>
<h3><a><i>2.2.2.6.3. Anulomapuggalokāsa</i></a></h3>
<p><a data-ref="sc133, ms33Y2_795, msdiv146"><i>» Yassa yattha rūpakkhandho nirujjhittha tassa tattha vedanākkhandho nirujjhissatīti?</i></a></p>
<p><a data-ref="sc134, ms33Y2_796"><i>Pañcavokāre parinibbantānaṃ asaññasattānaṃ tesaṃ tattha rūpakkhandho nirujjhittha, no ca tesaṃ tattha vedanākkhandho nirujjhissati. Itaresaṃ pañcavokārānaṃ tesaṃ tattha rūpakkhandho ca nirujjhittha vedanākkhandho ca nirujjhissati.</i></a></p>
<p><a data-ref="sc135, ms33Y2_797"><i>« Yassa vā pana yattha vedanākkhandho nirujjhissati tassa tattha rūpakkhandho nirujjhitthāti?</i></a></p>
<p><a data-ref="sc136, ms33Y2_798"><i>Suddhāvāsaṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhittha. Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca nirujjhittha.</i></a></p>
<p><a data-ref="sc137, ms33Y2_799, msdiv147"><i>» Yassa yattha vedanākkhandho nirujjhittha tassa tattha saññākkhandho nirujjhissatīti?</i></a></p>
<p><a data-ref="sc138, pts-vp-pli1.40, ms33Y2_800"><i>Parinibbantānaṃ tesaṃ tattha vedanākkhandho nirujjhittha, no ca tesaṃ tattha saññākkhandho nirujjhissati. Itaresaṃ catuvokārānaṃ pañcavokārānaṃ tesaṃ tattha vedanākkhandho ca nirujjhittha saññākkhandho ca nirujjhissati.</i></a></p>
<p><a data-ref="sc139, ms33Y2_801"><i>« Yassa vā pana yattha saññākkhandho nirujjhissati tassa tattha vedanākkhandho nirujjhitthāti?</i></a></p>
<p><a data-ref="sc140, ms33Y2_802"><i>Suddhāvāsaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhittha. Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca nirujjhittha.</i></a></p>
<h3><a><i>2.2.2.6.4. Paccanīkapuggala</i></a></h3>
<p><a data-ref="sc141, ms33Y2_803, msdiv148"><i>» Yassa rūpakkhandho na nirujjhittha tassa vedanākkhandho na nirujjhissatīti? Natthi.</i></a></p>
<p><a data-ref="sc142, ms33Y2_804"><i>« Yassa vā pana vedanākkhandho na nirujjhissati tassa rūpakkhandho na nirujjhitthāti? Nirujjhittha.</i></a></p>
<p><a data-ref="sc143, ms33Y2_805, msdiv149"><i>» Yassa vedanākkhandho na nirujjhittha tassa saññākkhandho na nirujjhissatīti? Natthi.</i></a></p>
<p><a data-ref="sc144, ms33Y2_806"><i>« Yassa vā pana saññākkhandho na nirujjhissati tassa vedanākkhandho na nirujjhitthāti? Nirujjhittha.</i></a></p>
<h3><a><i>2.2.2.6.5. Paccanīkaokāsa</i></a></h3>
<p><a data-ref="sc145, ms33Y2_807, msdiv150"><i>» Yattha rūpakkhandho na nirujjhittha …pe….</i></a></p>
<h3><a><i>2.2.2.6.6. Paccanīkapuggalokāsa</i></a></h3>
<p><a data-ref="sc146, ms33Y2_808, msdiv151"><i>» Yassa yattha rūpakkhandho na nirujjhittha tassa tattha vedanākkhandho na nirujjhissatīti?</i></a></p>
<p><a data-ref="sc147, ms33Y2_809"><i>Suddhāvāsaṃ upapajjantānaṃ arūpānaṃ tesaṃ tattha rūpakkhandho na nirujjhittha, no ca tesaṃ tattha vedanākkhandho na nirujjhissati. Suddhāvāse parinibbantānaṃ arūpe parinibbantānaṃ tesaṃ tattha rūpakkhandho ca na nirujjhittha, vedanākkhandho ca na nirujjhissati.</i></a></p>
<p><a data-ref="sc148, ms33Y2_810"><i>« Yassa vā pana yattha vedanākkhandho na nirujjhissati tassa tattha rūpakkhandho na nirujjhitthāti?</i></a></p>
<p><a data-ref="sc149, ms33Y2_811"><i>Pañcavokāre parinibbantānaṃ asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhittha. Suddhāvāse parinibbantānaṃ arūpe parinibbantānaṃ tesaṃ tattha vedanākkhandho ca na nirujjhissati rūpakkhandho ca na nirujjhittha.</i></a></p>
<p><a data-ref="sc150, ms33Y2_812, msdiv152"><i>» Yassa yattha vedanākkhandho na nirujjhittha tassa tattha saññākkhandho na nirujjhissatīti?</i></a></p>
<p><a data-ref="sc151, ms33Y2_813"><i>Suddhāvāsaṃ upapajjantānaṃ tesaṃ tattha vedanākkhandho na nirujjhittha, no ca tesaṃ tattha saññākkhandho na nirujjhissati. Suddhāvāse parinibbantānaṃ asaññasattānaṃ tesaṃ tattha vedanākkhandho ca na nirujjhittha saññākkhandho ca na nirujjhissati.</i></a></p>
<p><a data-ref="sc152, pts-vp-pli1.41, ms33Y2_814"><i>« Yassa vā pana yattha saññākkhandho na nirujjhissati tassa tattha vedanākkhandho na nirujjhitthāti?</i></a></p>
<p><a data-var="Parinibbantānaṃ → pañcavokāre parinibbantānaṃ (bj, sya-all, pts-vp-pli1) | asaññasattānaṃ → idaṃ padaṃ bj potthake" data-ref="sc153, ms33Y2_815"><i>Parinibbantānaṃ tesaṃ tattha saññākkhandho na nirujjhissati, no ca tesaṃ tattha vedanākkhandho na nirujjhittha. Suddhāvāse parinibbantānaṃ asaññasattānaṃ tesaṃ tattha saññākkhandho ca na nirujjhissati vedanākkhandho ca na nirujjhittha.</i></a></p>
<p class="endsutta"><a data-ref="sc154, ms33Y2_816"><i>Nirodhavāro.</i></a></p>
</article>
</section>
</div>
</body>
</html>
