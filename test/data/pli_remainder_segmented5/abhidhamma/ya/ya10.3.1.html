<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya10.3.1">
<article>
<div class="hgroup">
<p class="division"><a><i>10 Indriyayamaka</i></a></p>
<p><a><i>10.3 Pariññāvāra</i></a></p>
<h1><a><i>10.3.1. Paccuppannavāra</i></a></h1>
</div>
<h2><a><i>10.3.1.1. Anuloma</i></a></h2>
<p><a data-ref="sc1, ms35Y10_4037, msdiv435"><i>» Yo cakkhundriyaṃ parijānāti so sotindriyaṃ parijānātīti? Āmantā.</i></a></p>
<p><a data-ref="sc2, ms35Y10_4038"><i>« Yo vā pana sotindriyaṃ parijānāti so cakkhundriyaṃ parijānātīti? Āmantā.</i></a></p>
<p><a data-ref="sc3, ms35Y10_4039"><i>» Yo cakkhundriyaṃ parijānāti so domanassindriyaṃ pajahatīti? No.</i></a></p>
<p><a data-ref="sc4, ms35Y10_4040"><i>« Yo vā pana domanassindriyaṃ pajahati so cakkhundriyaṃ parijānātīti? No.</i></a></p>
<p><a data-ref="sc5, ms35Y10_4041"><i>» Yo cakkhundriyaṃ parijānāti so anaññātaññassāmītindriyaṃ bhāvetīti? No.</i></a></p>
<p><a data-ref="sc6, ms35Y10_4042"><i>« Yo vā pana anaññātaññassāmītindriyaṃ bhāveti so cakkhundriyaṃ parijānātīti? No.</i></a></p>
<p><a data-ref="sc7, ms35Y10_4043"><i>» Yo cakkhundriyaṃ parijānāti so aññindriyaṃ bhāvetīti? Āmantā.</i></a></p>
<p><a data-ref="sc8, ms35Y10_4044"><i>« Yo vā pana aññindriyaṃ bhāveti so cakkhundriyaṃ parijānātīti?</i></a></p>
<p><a data-ref="sc9, ms35Y10_4045"><i>Dve puggalā aññindriyaṃ bhāventi, no ca cakkhundriyaṃ parijānanti. Aggamaggasamaṅgī aññindriyañca bhāveti cakkhundriyañca parijānāti.</i></a></p>
<p><a data-ref="sc10, ms35Y10_4046"><i>» Yo cakkhundriyaṃ parijānāti so aññātāvindriyaṃ sacchikarotīti? No.</i></a></p>
<p><a data-ref="sc11, ms35Y10_4047"><i>« Yo vā pana aññātāvindriyaṃ sacchikaroti so cakkhundriyaṃ parijānātīti? No. (Cakkhundriyamūlakaṃ.)</i></a></p>
<p><a data-ref="sc12, ms35Y10_4048, msdiv436"><i>» Yo domanassindriyaṃ pajahati so anaññātaññassāmītindriyaṃ bhāvetīti? No.</i></a></p>
<p><a data-ref="sc13, ms35Y10_4049"><i>« Yo vā pana anaññātaññassāmītindriyaṃ bhāveti so domanassindriyaṃ pajahatīti? No.</i></a></p>
<p><a data-ref="sc14, ms35Y10_4050"><i>» Yo domanassindriyaṃ pajahati so aññindriyaṃ bhāvetīti? Āmantā.</i></a></p>
<p><a data-ref="sc15, pts-vp-pli2.197, ms35Y10_4051"><i>« Yo vā pana aññindriyaṃ bhāveti so domanassindriyaṃ pajahatīti?</i></a></p>
<p><a data-var="puggalā aññindriyaṃ bhāventi → sakadāgāmimaggasamaṅgī aññindriyaṃ bhāveti (cck, pts-vp-pli1)" data-ref="sc16, ms35Y10_4052"><i>Dve puggalā aññindriyaṃ bhāventi, no ca domanassindriyaṃ pajahanti. Anāgāmimaggasamaṅgī aññindriyañca bhāveti domanassindriyañca pajahati.</i></a></p>
<p><a data-ref="sc17, ms35Y10_4053"><i>» Yo domanassindriyaṃ pajahati so aññātāvindriyaṃ sacchikarotīti? No.</i></a></p>
<p><a data-ref="sc18, ms35Y10_4054"><i>« Yo vā pana aññātāvindriyaṃ sacchikaroti so domanassindriyaṃ pajahatīti? No. (Domanassindriyamūlakaṃ.)</i></a></p>
<p><a data-ref="sc19, ms35Y10_4055, msdiv437"><i>» Yo anaññātaññassāmītindriyaṃ bhāveti so aññindriyaṃ bhāvetīti? No.</i></a></p>
<p><a data-ref="sc20, ms35Y10_4056"><i>« Yo vā pana aññindriyaṃ bhāveti so anaññātaññassāmītindriyaṃ bhāvetīti? No.</i></a></p>
<p><a data-ref="sc21, ms35Y10_4057"><i>» Yo anaññātaññassāmītindriyaṃ bhāveti so aññātāvindriyaṃ sacchikarotīti? No.</i></a></p>
<p><a data-ref="sc22, ms35Y10_4058"><i>« Yo vā pana aññātāvindriyaṃ sacchikaroti so anaññātaññassāmītindriyaṃ bhāvetīti? No. (Anaññātaññassāmītindriyamūlakaṃ.)</i></a></p>
<p><a data-ref="sc23, ms35Y10_4059, msdiv438"><i>» Yo aññindriyaṃ bhāveti so aññātāvindriyaṃ sacchikarotīti? No.</i></a></p>
<p><a data-ref="sc24, ms35Y10_4060"><i>« Yo vā pana aññātāvindriyaṃ sacchikaroti so aññindriyaṃ bhāvetīti? No. (Aññindriyamūlakaṃ.)</i></a></p>
<h2><a><i>10.3.1.2. Paccanīka</i></a></h2>
<p><a data-ref="sc25, ms35Y10_4061, msdiv439"><i>» Yo cakkhundriyaṃ na parijānāti so domanassindriyaṃ nappajahatīti?</i></a></p>
<p><a data-ref="sc26, ms35Y10_4062"><i>Anāgāmimaggasamaṅgī cakkhundriyaṃ na parijānāti, no ca domanassindriyaṃ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti.</i></a></p>
<p><a data-ref="sc27, ms35Y10_4063"><i>« Yo vā pana domanassindriyaṃ nappajahati so cakkhundriyaṃ na parijānātīti?</i></a></p>
<p><a data-ref="sc28, ms35Y10_4064"><i>Aggamaggasamaṅgī domanassindriyaṃ nappajahati, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti.</i></a></p>
<p><a data-ref="sc29, ms35Y10_4065"><i>» Yo cakkhundriyaṃ na parijānāti so anaññātaññassāmītindriyaṃ na bhāvetīti?</i></a></p>
<p><a data-ref="sc30, ms35Y10_4066"><i>Aṭṭhamako cakkhundriyaṃ na parijānāti, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi.</i></a></p>
<p><a data-ref="sc31, ms35Y10_4067"><i>« Yo vā pana anaññātaññassāmītindriyaṃ na bhāveti so cakkhundriyaṃ na parijānātīti?</i></a></p>
<p><a data-var="Aggamaggasamaṅgī → aggamaggasamaṅgino (pts-vp-pli1)" data-ref="sc32, pts-vp-pli2.198, ms35Y10_4068"><i>Aggamaggasamaṅgī anaññātaññassāmītindriyaṃ na bhāveti, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti.</i></a></p>
<p><a data-ref="sc33, ms35Y10_4069"><i>» Yo cakkhundriyaṃ na parijānāti so aññindriyaṃ na bhāvetīti?</i></a></p>
<p><a data-var="Dve puggalā cakkhundriyaṃ na parijānanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi → etthantare pāṭho sī , sya1ed potthakesu" data-ref="sc34, ms35Y10_4070"><i>Dve puggalā cakkhundriyaṃ na parijānanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi.</i></a></p>
<p><a data-ref="sc35, ms35Y10_4071"><i>« Yo vā pana aññindriyaṃ na bhāveti so cakkhundriyaṃ na parijānātīti? Āmantā.</i></a></p>
<p><a data-ref="sc36, ms35Y10_4072"><i>» Yo cakkhundriyaṃ na parijānāti so aññātāvindriyaṃ na sacchikarotīti?</i></a></p>
<p><a data-ref="sc37, ms35Y10_4073"><i>Yo aggaphalaṃ sacchikaroti so cakkhundriyaṃ na parijānāti, no ca aññātāvindriyaṃ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti.</i></a></p>
<p><a data-ref="sc38, ms35Y10_4074"><i>« Yo vā pana aññātāvindriyaṃ na sacchikaroti so cakkhundriyaṃ na parijānātīti?</i></a></p>
<p><a data-ref="sc39, ms35Y10_4075"><i>Aggamaggasamaṅgī aññātāvindriyaṃ na sacchikaroti, no ca cakkhundriyaṃ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṃ.)</i></a></p>
<p><a data-ref="sc40, ms35Y10_4076, msdiv440"><i>» Yo domanassindriyaṃ nappajahati so anaññātaññassāmītindriyaṃ na bhāvetīti?</i></a></p>
<p><a data-ref="sc41, ms35Y10_4077"><i>Aṭṭhamako domanassindriyaṃ nappajahati, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi.</i></a></p>
<p><a data-ref="sc42, ms35Y10_4078"><i>« Yo vā pana anaññātaññassāmītindriyaṃ na bhāveti so domanassindriyaṃ nappajahatīti?</i></a></p>
<p><a data-ref="sc43, ms35Y10_4079"><i>Anāgāmimaggasamaṅgī anaññātaññassāmītindriyaṃ na bhāveti, no ca domanassindriyaṃ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti.</i></a></p>
<p><a data-ref="sc44, ms35Y10_4080"><i>» Yo domanassindriyaṃ nappajahati so aññindriyaṃ na bhāvetīti?</i></a></p>
<p><a data-ref="sc45, pts-vp-pli2.199, ms35Y10_4081"><i>Dve puggalā domanassindriyaṃ nappajahanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi.</i></a></p>
<p><a data-ref="sc46, ms35Y10_4082"><i>« Yo vā pana aññindriyaṃ na bhāveti so domanassindriyaṃ nappajahatīti? Āmantā.</i></a></p>
<p><a data-ref="sc47, ms35Y10_4083"><i>» Yo domanassindriyaṃ nappajahati so aññātāvindriyaṃ na sacchikarotīti?</i></a></p>
<p><a data-ref="sc48, ms35Y10_4084"><i>Yo aggaphalaṃ sacchikaroti so domanassindriyaṃ nappajahati, no ca aññātāvindriyaṃ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti.</i></a></p>
<p><a data-ref="sc49, ms35Y10_4085"><i>« Yo vā pana aññātāvindriyaṃ na sacchikaroti so domanassindriyaṃ nappajahatīti?</i></a></p>
<p><a data-ref="sc50, ms35Y10_4086"><i>Anāgāmimaggasamaṅgī aññātāvindriyaṃ na sacchikaroti, no ca domanassindriyaṃ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṃ.)</i></a></p>
<p><a data-ref="sc51, ms35Y10_4087, msdiv441"><i>» Yo anaññātaññassāmītindriyaṃ na bhāveti so aññindriyaṃ na bhāvetīti?</i></a></p>
<p><a data-var="maggasamaṅgino → tayo puggalā (pts-vp-pli1)" data-ref="sc52, ms35Y10_4088"><i>Tayo maggasamaṅgino anaññātaññassāmītindriyaṃ na bhāventi, no ca aññindriyaṃ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi.</i></a></p>
<p><a data-ref="sc53, ms35Y10_4089"><i>« Yo vā pana aññindriyaṃ na bhāveti so anaññātaññassāmītindriyaṃ na bhāvetīti?</i></a></p>
<p><a data-ref="sc54, ms35Y10_4090"><i>Aṭṭhamako aññindriyaṃ na bhāveti, no ca anaññātaññassāmītindriyaṃ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi.</i></a></p>
<p><a data-ref="sc55, ms35Y10_4091"><i>» Yo anaññātaññassāmītindriyaṃ na bhāveti so aññātāvindriyaṃ na sacchikarotīti?</i></a></p>
<p><a data-ref="sc56, ms35Y10_4092"><i>Yo aggaphalaṃ sacchikaroti so anaññātaññassāmītindriyaṃ na bhāveti, no ca aññātāvindriyaṃ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti.</i></a></p>
<p><a data-ref="sc57, ms35Y10_4093"><i>« Yo vā pana aññātāvindriyaṃ na sacchikaroti so anaññātaññassāmītindriyaṃ na bhāvetīti?</i></a></p>
<p><a data-ref="sc58, ms35Y10_4094"><i>Aṭṭhamako aññātāvindriyaṃ na sacchikaroti, no ca anaññātaññassāmītindriyaṃ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṃ.)</i></a></p>
<p><a data-ref="sc59, ms35Y10_4095, msdiv442"><i>» Yo aññindriyaṃ na bhāveti so aññātāvindriyaṃ na sacchikarotīti?</i></a></p>
<p><a data-ref="sc60, pts-vp-pli2.200, ms35Y10_4096"><i>Yo aggaphalaṃ sacchikaroti so aññindriyaṃ na bhāveti, no ca aññātāvindriyaṃ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti.</i></a></p>
<p><a data-ref="sc61, ms35Y10_4097"><i>« Yo vā pana aññātāvindriyaṃ na sacchikaroti so aññindriyaṃ na bhāvetīti?</i></a></p>
<p><a data-ref="sc62, ms35Y10_4098"><i>Tayo maggasamaṅgino aññātāvindriyaṃ na sacchikaronti, no ca aññindriyaṃ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṃ.)</i></a></p>
</article>
</section>
</div>
</body>
</html>
