<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya7.1">
<article>
<div class="hgroup">
<p class="division"><a><i>7 Anusayayamaka</i></a></p>
<h1><a><i>7.1. Uppattiṭṭhānavāra</i></a></h1>
</div>
<p class="namo"><a data-ref="sc1, ms34Y7_1"><i>Namo tassa Bhagavato Arahato Sammāsambuddhassa.</i></a></p>
<p><a data-ref="sc2, pts-vp-pli1.268, ms34Y7_2, msdiv1"><i>Sattānusayā—kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo.</i></a></p>
<p><a data-ref="sc3, ms34Y7_3, msdiv2"><i>Kattha kāmarāgānusayo anuseti? Kāmadhātuyā dvīsu vedanāsu ettha kāmarāgānusayo anuseti.</i></a></p>
<p><a data-ref="sc4, ms34Y7_4"><i>Kattha paṭighānusayo anuseti? Dukkhāya vedanāya ettha paṭighānusayo anuseti.</i></a></p>
<p><a data-ref="sc5, ms34Y7_5"><i>Kattha mānānusayo anuseti? Kāmadhātuyā dvīsu vedanāsu rūpadhātuyā arūpadhātuyā ettha mānānusayo anuseti.</i></a></p>
<p><a data-ref="sc6, ms34Y7_6"><i>Kattha diṭṭhānusayo anuseti? Sabbasakkāyapariyāpannesu dhammesu ettha diṭṭhānusayo anuseti.</i></a></p>
<p><a data-ref="sc7, ms34Y7_7"><i>Kattha vicikicchānusayo anuseti? Sabbasakkāyapariyāpannesu dhammesu ettha vicikicchānusayo anuseti.</i></a></p>
<p><a data-ref="sc8, ms34Y7_8"><i>Kattha bhavarāgānusayo anuseti? Rūpadhātuyā arūpadhātuyā ettha bhavarāgānusayo anuseti.</i></a></p>
<p><a data-ref="sc9, ms34Y7_9"><i>Kattha avijjānusayo anuseti? Sabbasakkāyapariyāpannesu dhammesu ettha avijjānusayo anuseti.</i></a></p>
<p class="endsection"><a data-ref="sc10, ms34Y7_10"><i>Uppattiṭṭhānavāro.</i></a></p>
</article>
</section>
</div>
</body>
</html>
