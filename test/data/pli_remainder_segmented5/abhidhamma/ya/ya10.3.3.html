<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya10.3.3">
<article>
<div class="hgroup">
<p class="division"><a><i>10 Indriyayamaka</i></a></p>
<p><a><i>10.3 Pariññāvāra</i></a></p>
<h1><a><i>10.3.3. Anāgatavāra</i></a></h1>
</div>
<h2><a><i>10.3.3.1. Anuloma</i></a></h2>
<p><a data-ref="sc1, ms35Y10_4157, msdiv451"><i>» Yo cakkhundriyaṃ parijānissati so domanassindriyaṃ pajahissatīti?</i></a></p>
<p><a data-ref="sc2, ms35Y10_4158"><i>Dve puggalā cakkhundriyaṃ parijānissanti, no ca domanassindriyaṃ pajahissanti. Pañca puggalā cakkhundriyañca parijānissanti domanassindriyañca pajahissanti.</i></a></p>
<p><a data-ref="sc3, ms35Y10_4159"><i>« Yo vā pana domanassindriyaṃ pajahissati so cakkhundriyaṃ parijānissatīti? Āmantā.</i></a></p>
<p><a data-var="bhāvessatīti → bhāvissatīti (si, cck, pts-vp-pli1)" data-ref="sc4, ms35Y10_4160"><i>» Yo cakkhundriyaṃ parijānissati so anaññātaññassāmītindriyaṃ bhāvessatīti?</i></a></p>
<p><a data-ref="sc5, ms35Y10_4161"><i>Cha puggalā cakkhundriyaṃ parijānissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te cakkhundriyañca parijānissanti anaññātaññassāmītindriyañca bhāvessanti.</i></a></p>
<p><a data-ref="sc6, ms35Y10_4162"><i>« Yo vā pana anaññātaññassāmītindriyaṃ bhāvessati so cakkhundriyaṃ parijānissatīti? Āmantā.</i></a></p>
<p><a data-var="Āmantā → pañca puggalā cakkhundriyañca parijānissanti aññindriyañca bhāvessanti (csp1ed)" data-ref="sc7, ms35Y10_4163"><i>» Yo cakkhundriyaṃ parijānissati so aññindriyaṃ bhāvessatīti? Āmantā.</i></a></p>
<p><a data-ref="sc8, ms35Y10_4164"><i>« Yo vā pana aññindriyaṃ bhāvessati so cakkhundriyaṃ parijānissatīti? Āmantā.</i></a></p>
<p><a data-ref="sc9, ms35Y10_4165"><i>» Yo cakkhundriyaṃ parijānissati so aññātāvindriyaṃ sacchikarissatīti? Āmantā.</i></a></p>
<p><a data-ref="sc10, ms35Y10_4166"><i>« Yo vā pana aññātāvindriyaṃ sacchikarissati so cakkhundriyaṃ parijānissatīti?</i></a></p>
<p><a data-ref="sc11, ms35Y10_4167"><i>Aggamaggasamaṅgī aññātāvindriyaṃ sacchikarissati, no ca cakkhundriyaṃ parijānissati. Satta puggalā aññātāvindriyañca sacchikarissanti cakkhundriyañca parijānissanti. (Cakkhundriyamūlakaṃ.)</i></a></p>
<p><a data-ref="sc12, ms35Y10_4168, msdiv452"><i>» Yo domanassindriyaṃ pajahissati so anaññātaññassāmītindriyaṃ bhāvessatīti?</i></a></p>
<p><a data-ref="sc13, pts-vp-pli2.204, ms35Y10_4169"><i>Cattāro puggalā domanassindriyaṃ pajahissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te domanassindriyañca pajahissanti anaññātaññassāmītindriyañca bhāvessanti.</i></a></p>
<p><a data-ref="sc14, ms35Y10_4170"><i>« Yo vā pana anaññātaññassāmītindriyaṃ bhāvessati so domanassindriyaṃ pajahissatīti? Āmantā.</i></a></p>
<p><a data-var="Āmantā → cattāro puggalā domanassindriyañca pajahissanti aññindriyañca bhāvessanti (csp1ed)" data-ref="sc15, ms35Y10_4171"><i>» Yo domanassindriyaṃ pajahissati so aññindriyaṃ bhāvessatīti? Āmantā.</i></a></p>
<p><a data-ref="sc16, ms35Y10_4172"><i>« Yo vā pana aññindriyaṃ bhāvessati so domanassindriyaṃ pajahissatīti?</i></a></p>
<p><a data-var="puggalā → anāgāmī (csp1ed) | pajahissanti → pajahissati (csp1ed) | pañca → cattāro (csp1ed)" data-ref="sc17, ms35Y10_4173"><i>Dve puggalā aññindriyaṃ bhāvessanti no ca domanassindriyaṃ pajahissanti, pañca puggalā aññindriyañca bhavissanti domanassindriyañca pajahissanti.</i></a></p>
<p><a data-ref="sc18, ms35Y10_4174"><i>» Yo domanassindriyaṃ pajahissati so aññātāvindriyaṃ sacchikarissatīti? Āmantā.</i></a></p>
<p><a data-ref="sc19, ms35Y10_4175"><i>« Yo vā pana aññātāvindriyaṃ sacchikarissati so domanassindriyaṃ pajahissatīti?</i></a></p>
<p><a data-ref="sc20, ms35Y10_4176"><i>Tayo puggalā aññātāvindriyaṃ sacchikarissanti, no ca domanassindriyaṃ pajahissanti. Pañca puggalā aññātāvindriyañca sacchikarissanti domanassindriyañca pajahissanti. (Domanassindriyamūlakaṃ.)</i></a></p>
<p><a data-ref="sc21, ms35Y10_4177, msdiv453"><i>» Yo anaññātaññassāmītindriyaṃ bhāvessati so aññindriyaṃ bhāvessatīti? Āmantā.</i></a></p>
<p><a data-ref="sc22, ms35Y10_4178"><i>« Yo vā pana aññindriyaṃ bhāvessati so anaññātaññassāmītindriyaṃ bhāvessatīti?</i></a></p>
<p><a data-var="Cha → cattāro (csp1ed)" data-ref="sc23, ms35Y10_4179"><i>Cha puggalā aññindriyaṃ bhāvessanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te aññindriyañca bhāvessanti anaññātaññassāmītindriyañca bhāvessanti.</i></a></p>
<p><a data-ref="sc24, ms35Y10_4180"><i>» Yo anaññātaññassāmītindriyaṃ bhāvessati so aññātāvindriyaṃ sacchikarissatīti? Āmantā.</i></a></p>
<p><a data-ref="sc25, ms35Y10_4181"><i>« Yo vā pana aññātāvindriyaṃ sacchikarissati so anaññātaññassāmītindriyaṃ bhāvessatīti?</i></a></p>
<p><a data-ref="sc26, ms35Y10_4182"><i>Satta puggalā aññātāvindriyaṃ sacchikarissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te aññātāvindriyañca sacchikarissanti anaññātaññassāmītindriyañca bhāvessanti. (Anaññātaññassāmītindriyamūlakaṃ.)</i></a></p>
<p><a data-ref="sc27, ms35Y10_4183, msdiv454"><i>» Yo aññindriyaṃ bhāvessati so aññātāvindriyaṃ sacchikarissatīti? Āmantā.</i></a></p>
<p><a data-ref="sc28, ms35Y10_4184"><i>« Yo vā pana aññātāvindriyaṃ sacchikarissati so aññindriyaṃ bhāvessatīti?</i></a></p>
<p><a data-var="Aggamaggasamaṅgī → tayo puggalā (csp1ed) | sacchikarissati → sacchikarissanti (csp1ed) | bhāvessati → bhāvessanti (csp1ed)" data-ref="sc29, ms35Y10_4185"><i>Aggamaggasamaṅgī aññātāvindriyaṃ sacchikarissati, no ca aññindriyaṃ bhāvessati. Satta puggalā aññātāvindriyañca sacchikarissanti aññindriyañca bhāvessanti. (Aññindriyamūlakaṃ.)</i></a></p>
<h2><a><i>10.3.3.2. Paccanīka</i></a></h2>
<p><a data-ref="sc30, ms35Y10_4186, msdiv455"><i>» Yo cakkhundriyaṃ na parijānissati so domanassindriyaṃ nappajahissatīti? Āmantā.</i></a></p>
<p><a data-ref="sc31, ms35Y10_4187"><i>« Yo vā pana domanassindriyaṃ nappajahissati so cakkhundriyaṃ na parijānissatīti?</i></a></p>
<p><a data-ref="sc32, ms35Y10_4188"><i>Dve puggalā domanassindriyaṃ nappajahissanti, no ca cakkhundriyaṃ na parijānissanti. Tayo puggalā domanassindriyañca nappajahissanti cakkhundriyañca na parijānissanti.</i></a></p>
<p><a data-ref="sc33, ms35Y10_4189"><i>» Yo cakkhundriyaṃ na parijānissati so anaññātaññassāmītindriyaṃ na bhāvessatīti? Āmantā.</i></a></p>
<p><a data-ref="sc34, ms35Y10_4190"><i>« Yo vā pana anaññātaññassāmītindriyaṃ na bhāvessati so cakkhundriyaṃ na parijānissatīti.</i></a></p>
<p><a data-ref="sc35, pts-vp-pli2.205, ms35Y10_4191"><i>Cha puggalā anaññātaññassāmītindriyaṃ na bhāvessanti, no ca cakkhundriyaṃ na parijānissanti. Tayo puggalā anaññātaññassāmītindriyañca na bhāvessanti cakkhundriyañca na parijānissanti.</i></a></p>
<p><a data-ref="sc36, ms35Y10_4192"><i>» Yo cakkhundriyaṃ na parijānissati so aññindriyaṃ na bhāvessatīti? Āmantā.</i></a></p>
<p><a data-var="Āmantā → tayo puggalā aññindriyañca na bhāvessanti cakkhundriyañca na parijānissanti (csp1ed)" data-ref="sc37, ms35Y10_4193"><i>« Yo vā pana aññindriyaṃ na bhāvessati so cakkhundriyaṃ na parijānissatīti? Āmantā.</i></a></p>
<p><a data-ref="sc38, ms35Y10_4194"><i>» Yo cakkhundriyaṃ na parijānissati so aññātāvindriyaṃ na sacchikarissatīti?</i></a></p>
<p><a data-ref="sc39, ms35Y10_4195"><i>Aggamaggasamaṅgī cakkhundriyaṃ na parijānissati, no ca aññātāvindriyaṃ na sacchikarissati. Dve puggalā cakkhundriyañca na parijānissanti aññātāvindriyañca na sacchikarissanti.</i></a></p>
<p><a data-ref="sc40, ms35Y10_4196"><i>« Yo vā pana aññātāvindriyaṃ na sacchikarissati so cakkhundriyaṃ na parijānissatīti? Āmantā. (Cakkhundriyamūlakaṃ.)</i></a></p>
<p><a data-ref="sc41, ms35Y10_4197, msdiv456"><i>» Yo domanassindriyaṃ nappajahissati so anaññātaññassāmītindriyaṃ na bhāvessatīti? Āmantā.</i></a></p>
<p><a data-ref="sc42, ms35Y10_4198"><i>« Yo vā pana anaññātaññassāmītindriyaṃ na bhāvessati so domanassindriyaṃ nappajahissatīti?</i></a></p>
<p><a data-ref="sc43, ms35Y10_4199"><i>Cattāro puggalā anaññātaññassāmītindriyaṃ na bhāvessanti, no ca domanassindriyaṃ nappajahissanti. Pañca puggalā anaññātaññassāmītindriyañca na bhāvessanti domanassindriyañca nappajahissanti.</i></a></p>
<p><a data-ref="sc44, ms35Y10_4200"><i>» Yo domanassindriyaṃ nappajahissati so aññindriyaṃ na bhāvessatīti?</i></a></p>
<p><a data-var="puggalā → anāgāmī (csp1ed) | bhāvessanti → bhāvessati (csp1ed) | Tayo → cattāro (csp1ed)" data-ref="sc45, ms35Y10_4201"><i>Dve puggalā domanassindriyaṃ nappajahissanti, no ca aññindriyaṃ na bhāvessanti. Tayo puggalā domanassindriyañca nappajahissanti aññindriyañca na bhāvessanti.</i></a></p>
<p><a data-var="Āmantā → cattāro puggalā aññindriyañca na bhāvessanti domanassindriyañca nappajahissanti (csp1ed)" data-ref="sc46, ms35Y10_4202"><i>« Yo vā pana aññindriyaṃ na bhāvessati so domanassindriyaṃ nappajahissatīti? Āmantā.</i></a></p>
<p><a data-ref="sc47, ms35Y10_4203"><i>» Yo domanassindriyaṃ nappajahissati so aññātāvindriyaṃ na sacchikarissatīti?</i></a></p>
<p><a data-ref="sc48, ms35Y10_4204"><i>Tayo puggalā domanassindriyaṃ nappajahissanti, no ca aññātāvindriyaṃ na sacchikarissanti. Dve puggalā domanassindriyañca nappajahissanti aññātāvindriyañca na sacchikarissanti.</i></a></p>
<p><a data-ref="sc49, ms35Y10_4205"><i>« Yo vā pana aññātāvindriyaṃ na sacchikarissati so domanassindriyaṃ nappajahissatīti? Āmantā. (Domanassindriyamūlakaṃ.)</i></a></p>
<p><a data-ref="sc50, ms35Y10_4206, msdiv457"><i>» Yo anaññātaññassāmītindriyaṃ na bhāvessati so aññindriyaṃ na bhāvessatīti?</i></a></p>
<p><a data-var="Cha → cattāro (csp1ed) | Tayo → pañca (csp1ed)" data-ref="sc51, ms35Y10_4207"><i>Cha puggalā anaññātaññassāmītindriyaṃ na bhāvessanti, no ca aññindriyaṃ na bhāvessanti. Tayo puggalā anaññātaññassāmītindriyañca na bhāvessanti aññindriyañca na bhāvessanti.</i></a></p>
<p><a data-ref="sc52, ms35Y10_4208"><i>« Yo vā pana aññindriyaṃ na bhāvessati so anaññātaññassāmītindriyaṃ na bhāvessatīti? Āmantā.</i></a></p>
<p><a data-ref="sc53, ms35Y10_4209"><i>» Yo anaññātaññassāmītindriyaṃ na bhāvessati so aññātāvindriyaṃ na sacchikarissatīti?</i></a></p>
<p><a data-ref="sc54, ms35Y10_4210"><i>Satta puggalā anaññātaññassāmītindriyaṃ na bhāvessanti, no ca aññātāvindriyaṃ na sacchikarissanti. Dve puggalā anaññātaññassāmītindriyañca na bhāvessanti aññātāvindriyañca na sacchikarissanti.</i></a></p>
<p><a data-ref="sc55, ms35Y10_4211"><i>« Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvessatīti? Āmantā. (Anaññātaññassāmītindriyamūlakaṃ.)</i></a></p>
<p><a data-ref="sc56, ms35Y10_4212, msdiv458"><i>» Yo aññindriyaṃ na bhāvessati so aññātāvindriyaṃ na sacchikarissatīti?</i></a></p>
<p><a data-var="Aggamaggasamaṅgī → tayo puggalā (csp1ed) | bhāvessati → bhāvessanti (csp1ed) | sacchikarissati → sacchikarissanti (csp1ed)" data-ref="sc57, ms35Y10_4213"><i>Aggamaggasamaṅgī aññindriyaṃ na bhāvessati, no ca aññātāvindriyaṃ na sacchikarissati. Dve puggalā aññindriyañca na bhāvessanti aññātāvindriyañca na sacchikarissanti.</i></a></p>
<p><a data-ref="sc58, ms35Y10_4214"><i>« Yo vā pana aññātāvindriyaṃ na sacchikarissati so aññindriyaṃ na bhāvessatīti? Āmantā. (Aññindriyamūlakaṃ.)</i></a></p>
</article>
</section>
</div>
</body>
</html>
