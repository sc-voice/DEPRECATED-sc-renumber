<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ya2.2.1">
<article>
<div class="hgroup">
<p class="division"><a><i>2 Khandhayamaka</i></a></p>
<p><a><i>2.2 Pavattivāra</i></a></p>
<h1><a><i>2.2.1. Uppādavāra</i></a></h1>
</div>
<h2><a><i>2.2.1.1 Paccuppannavāra</i></a></h2>
<h3><a><i>2.2.1.1.1. Anulomapuggala</i></a></h3>
<p><a data-ref="sc1, ms33Y2_490, msdiv50"><i>» Yassa rūpakkhandho uppajjati tassa vedanākkhandho uppajjatīti?</i></a></p>
<p><a data-ref="sc2, ms33Y2_491"><i>Asaññasattaṃ upapajjantānaṃ tesaṃ rūpakkhandho uppajjati, no ca tesaṃ vedanākkhandho uppajjati. Pañcavokāraṃ upapajjantānaṃ tesaṃ rūpakkhandho ca uppajjati vedanākkhandho ca uppajjati.</i></a></p>
<p><a data-ref="sc3, ms33Y2_492"><i>« Yassa vā pana vedanākkhandho uppajjati tassa rūpakkhandho uppajjatīti?</i></a></p>
<p><a data-ref="sc4, ms33Y2_493"><i>Arūpaṃ upapajjantānaṃ tesaṃ vedanākkhandho uppajjati, no ca tesaṃ rūpakkhandho uppajjati. Pañcavokāraṃ upapajjantānaṃ tesaṃ vedanākkhandho ca uppajjati rūpakkhandho ca uppajjati.</i></a></p>
<h3><a><i>2.2.1.1.2. Anulomaokāsa</i></a></h3>
<p><a data-ref="sc5, ms33Y2_494, msdiv51"><i>» Yattha rūpakkhandho uppajjati tattha vedanākkhandho uppajjatīti?</i></a></p>
<p><a data-ref="sc6, ms33Y2_495"><i>Asaññasatte tattha rūpakkhandho uppajjati, no ca tattha vedanākkhandho uppajjati. Pañcavokāre tattha rūpakkhandho ca uppajjati vedanākkhandho ca uppajjati.</i></a></p>
<p><a data-ref="sc7, ms33Y2_496"><i>« Yattha vā pana vedanākkhandho uppajjati tattha rūpakkhandho uppajjatīti?</i></a></p>
<p><a data-ref="sc8, pts-vp-pli1.20, ms33Y2_497"><i>Arūpe tattha vedanākkhandho uppajjati, no ca tattha rūpakkhandho uppajjati. Pañcavokāre tattha vedanākkhandho ca uppajjati rūpakkhandho ca uppajjati.</i></a></p>
<h3><a><i>2.2.1.1.3. Anulomapuggalokāsa</i></a></h3>
<p><a data-ref="sc9, ms33Y2_498, msdiv52"><i>» Yassa yattha rūpakkhandho uppajjati tassa tattha vedanākkhandho uppajjatīti?</i></a></p>
<p><a data-ref="sc10, ms33Y2_499"><i>Asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjati. Pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjati.</i></a></p>
<p><a data-ref="sc11, ms33Y2_500"><i>« Yassa vā pana yattha vedanākkhandho uppajjati tassa tattha rūpakkhandho uppajjatīti?</i></a></p>
<p><a data-ref="sc12, ms33Y2_501"><i>Arūpaṃ upapajjantānaṃ tesaṃ tattha vedanākkhandho uppajjati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjati rūpakkhandho ca uppajjati.</i></a></p>
<h3><a><i>2.2.1.1.4. Paccanīkapuggala</i></a></h3>
<p><a data-ref="sc13, ms33Y2_502, msdiv53"><i>» Yassa rūpakkhandho nuppajjati tassa vedanākkhandho nuppajjatīti?</i></a></p>
<p><a data-ref="sc14, ms33Y2_503"><i>Arūpaṃ upapajjantānaṃ tesaṃ rūpakkhandho nuppajjati, no ca tesaṃ vedanākkhandho nuppajjati. Sabbesaṃ cavantānaṃ tesaṃ rūpakkhandho ca nuppajjati vedanākkhandho ca nuppajjati.</i></a></p>
<p><a data-ref="sc15, ms33Y2_504"><i>« Yassa vā pana vedanākkhandho nuppajjati tassa rūpakkhandho nuppajjatīti?</i></a></p>
<p><a data-ref="sc16, ms33Y2_505"><i>Asaññasattaṃ upapajjantānaṃ tesaṃ vedanākkhandho nuppajjati, no ca tesaṃ rūpakkhandho nuppajjati. Sabbesaṃ cavantānaṃ tesaṃ vedanākkhandho ca nuppajjati rūpakkhandho ca nuppajjati.</i></a></p>
<h3><a><i>2.2.1.1.5. Paccanīkaokāsa</i></a></h3>
<p><a data-ref="sc17, ms33Y2_506, msdiv54"><i>» Yattha rūpakkhandho nuppajjati tattha vedanākkhandho nuppajjatīti? Uppajjati.</i></a></p>
<p><a data-ref="sc18, ms33Y2_507"><i>« Yattha vā pana vedanākkhandho nuppajjati tattha rūpakkhandho nuppajjatīti? Uppajjati.</i></a></p>
<h3><a><i>2.2.1.1.6. Paccanīkapuggalokāsa</i></a></h3>
<p><a data-ref="sc19, ms33Y2_508, msdiv55"><i>» Yassa yattha rūpakkhandho nuppajjati tassa tattha vedanākkhandho nuppajjatīti?</i></a></p>
<p><a data-ref="sc20, ms33Y2_509"><i>Arūpaṃ upapajjantānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjati. Sabbesaṃ cavantānaṃ tesaṃ tattha rūpakkhandho ca nuppajjati vedanākkhandho ca nuppajjati.</i></a></p>
<p><a data-ref="sc21, ms33Y2_510"><i>« Yassa vā pana yattha vedanākkhandho nuppajjati tassa tattha rūpakkhandho nuppajjatīti?</i></a></p>
<p><a data-ref="sc22, ms33Y2_511"><i>Asaññasattaṃ upapajjantānaṃ tesaṃ tattha vedanākkhandho nuppajjati, no ca tesaṃ tattha rūpakkhandho nuppajjati. Sabbesaṃ cavantānaṃ tesaṃ tattha vedanākkhandho ca nuppajjati rūpakkhandho ca nuppajjati.</i></a></p>
<h2><a><i>2.2.1.2. Atītavāra</i></a></h2>
<h3><a><i>2.2.1.2.1. Anulomapuggala</i></a></h3>
<p><a data-ref="sc23, pts-vp-pli1.21, ms33Y2_512, msdiv56"><i>» Yassa rūpakkhandho uppajjittha tassa vedanākkhandho uppajjitthāti? Āmantā.</i></a></p>
<p><a data-ref="sc24, ms33Y2_513"><i>« Yassa vā pana vedanākkhandho uppajjittha tassa rūpakkhandho uppajjitthāti? Āmantā.</i></a></p>
<h3><a><i>2.2.1.2.2. Anulomaokāsa</i></a></h3>
<p><a data-ref="sc25, ms33Y2_514, msdiv57"><i>» Yattha rūpakkhandho uppajjittha tattha vedanākkhandho uppajjitthāti?</i></a></p>
<p><a data-ref="sc26, ms33Y2_515"><i>Asaññasatte tattha rūpakkhandho uppajjittha, no ca tattha vedanākkhandho uppajjittha. Pañcavokāre tattha rūpakkhandho ca uppajjittha vedanākkhandho ca uppajjittha.</i></a></p>
<p><a data-ref="sc27, ms33Y2_516"><i>« Yattha vā pana vedanākkhandho uppajjittha tattha rūpakkhandho uppajjitthāti?</i></a></p>
<p><a data-ref="sc28, ms33Y2_517"><i>Arūpe tattha vedanākkhandho uppajjittha, no ca tattha rūpakkhandho uppajjittha. Pañcavokāre tattha vedanākkhandho ca uppajjittha rūpakkhandho ca uppajjittha.</i></a></p>
<h3><a><i>2.2.1.2.3. Anulomapuggalokāsa</i></a></h3>
<p><a data-ref="sc29, ms33Y2_518, msdiv58"><i>» Yassa yattha rūpakkhandho uppajjittha tassa tattha vedanākkhandho uppajjitthāti?</i></a></p>
<p><a data-ref="sc30, ms33Y2_519"><i>Asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho uppajjittha. Pañcavokārānaṃ tesaṃ tattha rūpakkhandho ca uppajjittha vedanākkhandho ca uppajjittha.</i></a></p>
<p><a data-ref="sc31, ms33Y2_520"><i>« Yassa vā pana yattha vedanākkhandho uppajjittha tassa tattha rūpakkhandho uppajjitthāti?</i></a></p>
<p><a data-ref="sc32, ms33Y2_521"><i>Arūpānaṃ tesaṃ tattha vedanākkhandho uppajjittha, no ca tesaṃ tattha rūpakkhandho uppajjittha. Pañcavokārānaṃ tesaṃ tattha vedanākkhandho ca uppajjittha rūpakkhandho ca uppajjittha.</i></a></p>
<h3><a><i>2.2.1.2.4. Paccanīkapuggala</i></a></h3>
<p><a data-ref="sc33, ms33Y2_522, msdiv59"><i>» Yassa rūpakkhandho nuppajjittha tassa vedanākkhandho nuppajjitthāti? Natthi.</i></a></p>
<p><a data-ref="sc34, ms33Y2_523"><i>« Yassa vā pana vedanākkhandho nuppajjittha tassa rūpakkhandho nuppajjitthāti? Natthi.</i></a></p>
<h3><a><i>2.2.1.2.5. Paccanīkaokāsa</i></a></h3>
<p><a data-ref="sc35, ms33Y2_524, msdiv60"><i>» Yattha rūpakkhandho nuppajjittha tattha vedanākkhandho nuppajjitthāti? Uppajjittha.</i></a></p>
<p><a data-ref="sc36, ms33Y2_525"><i>« Yattha vā pana vedanākkhandho nuppajjittha tattha rūpakkhandho nuppajjitthāti? Uppajjittha.</i></a></p>
<h3><a><i>2.2.1.2.6. Paccanīkapuggalokāsa</i></a></h3>
<p><a data-ref="sc37, ms33Y2_526, msdiv61"><i>» Yassa yattha rūpakkhandho nuppajjittha tassa tattha vedanākkhandho nuppajjitthāti?</i></a></p>
<p><a data-ref="sc38, ms33Y2_527"><i>Arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho nuppajjittha. Suddhāvāsānaṃ tesaṃ tattha rūpakkhandho ca nuppajjittha vedanākkhandho ca nuppajjittha.</i></a></p>
<p><a data-ref="sc39, ms33Y2_528"><i>» Yassa vā pana yattha vedanākkhandho nuppajjittha tassa tattha rūpakkhandho nuppajjitthāti?</i></a></p>
<p><a data-ref="sc40, pts-vp-pli1.22, ms33Y2_529"><i>Asaññasattānaṃ tesaṃ tattha vedanākkhandho nuppajjittha, no ca tesaṃ tattha rūpakkhandho nuppajjittha. Suddhāvāsānaṃ tesaṃ tattha vedanākkhandho ca nuppajjittha rūpakkhandho ca nuppajjittha.</i></a></p>
<h2><a><i>2.2.1.3. Anāgatavāra</i></a></h2>
<h3><a><i>2.2.1.3.1. Anulomapuggala</i></a></h3>
<p><a data-ref="sc41, ms33Y2_530, msdiv62"><i>» Yassa rūpakkhandho uppajjissati tassa vedanākkhandho uppajjissatīti? Āmantā.</i></a></p>
<p><a data-ref="sc42, ms33Y2_531"><i>« Yassa vā pana vedanākkhandho uppajjissati tassa rūpakkhandho uppajjissatīti?</i></a></p>
<p><a data-ref="sc43, ms33Y2_532"><i>Ye arūpaṃ upapajjitvā parinibbāyissanti tesaṃ vedanākkhandho uppajjissati, no ca tesaṃ rūpakkhandho uppajjissati. Itaresaṃ tesaṃ vedanākkhandho ca uppajjissati rūpakkhandho ca uppajjissati.</i></a></p>
<h3><a><i>2.2.1.3.2. Anulomaokāsa</i></a></h3>
<p><a data-ref="sc44, ms33Y2_533, msdiv63"><i>» Yattha rūpakkhandho uppajjissati tattha vedanākkhandho uppajjissatīti?</i></a></p>
<p><a data-ref="sc45, ms33Y2_534"><i>Asaññasatte tattha rūpakkhandho uppajjissati, no ca tattha vedanākkhandho uppajjissati. Pañcavokāre tattha rūpakkhandho ca uppajjissati vedanākkhandho ca uppajjissati.</i></a></p>
<p><a data-ref="sc46, ms33Y2_535"><i>« Yattha vā pana vedanākkhandho uppajjissati tattha rūpakkhandho uppajjissatīti?</i></a></p>
<p><a data-ref="sc47, ms33Y2_536"><i>Arūpe tattha vedanākkhandho uppajjissati, no ca tattha rūpakkhandho uppajjissati. Pañcavokāre tattha vedanākkhandho ca uppajjissati rūpakkhandho ca uppajjissati.</i></a></p>
<h3><a><i>2.2.1.3.3. Anulomapuggalokāsa</i></a></h3>
<p><a data-ref="sc48, ms33Y2_537, msdiv64"><i>» Yassa yattha rūpakkhandho uppajjissati tassa tattha vedanākkhandho uppajjissatīti?</i></a></p>
<p><a data-ref="sc49, ms33Y2_538"><i>Asaññasattānaṃ tesaṃ tattha rūpakkhandho uppajjissati, no ca tesaṃ tattha vedanākkhandho uppajjissati. Pañcavokārānaṃ tesaṃ tattha rūpakkhandho ca uppajjissati vedanākkhandho ca uppajjissati.</i></a></p>
<p><a data-ref="sc50, ms33Y2_539"><i>« Yassa vā pana yattha vedanākkhandho uppajjissati tassa tattha rūpakkhandho uppajjissatīti?</i></a></p>
<p><a data-ref="sc51, ms33Y2_540"><i>Arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjissati. Pañcavokārānaṃ tesaṃ tattha vedanākkhandho ca uppajjissati rūpakkhandho ca uppajjissati.</i></a></p>
<h3><a><i>2.2.1.3.4. Paccanīkapuggala</i></a></h3>
<p><a data-ref="sc52, ms33Y2_541, msdiv65"><i>» Yassa rūpakkhandho nuppajjissati tassa vedanākkhandho nuppajjissatīti?</i></a></p>
<p><a data-ref="sc53, ms33Y2_542"><i>Ye arūpaṃ upapajjitvā parinibbāyissanti tesaṃ rūpakkhandho nuppajjissati, no ca tesaṃ vedanākkhandho nuppajjissati. Pacchimabhavikānaṃ tesaṃ rūpakkhandho ca nuppajjissati vedanākkhandho ca nuppajjissati.</i></a></p>
<p><a data-ref="sc54, ms33Y2_543"><i>« Yassa vā pana vedanākkhandho nuppajjissati tassa rūpakkhandho nuppajjissatīti? Āmantā.</i></a></p>
<h3><a><i>2.2.1.3.5. Paccanīkaokāsa</i></a></h3>
<p><a data-ref="sc55, pts-vp-pli1.23, ms33Y2_544, msdiv66"><i>» Yattha rūpakkhandho nuppajjissati tattha vedanākkhandho nuppajjissatīti? Uppajjissati.</i></a></p>
<p><a data-ref="sc56, ms33Y2_545"><i>« Yattha vā pana vedanākkhandho nuppajjissati tattha rūpakkhandho nuppajjissatīti? Uppajjissati.</i></a></p>
<h3><a><i>2.2.1.3.6. Paccanīkapuggalokāsa</i></a></h3>
<p><a data-ref="sc57, ms33Y2_546, msdiv67"><i>» Yassa yattha rūpakkhandho nuppajjissati tassa tattha vedanākkhandho nuppajjissatīti?</i></a></p>
<p><a data-ref="sc58, ms33Y2_547"><i>Arūpānaṃ tesaṃ tattha rūpakkhandho nuppajjissati, no ca tesaṃ tattha vedanākkhandho nuppajjissati. Pacchimabhavikānaṃ tesaṃ tattha rūpakkhandho ca nuppajjissati vedanākkhandho ca nuppajjissati.</i></a></p>
<p><a data-ref="sc59, ms33Y2_548"><i>« Yassa vā pana yattha vedanākkhandho nuppajjissati tassa tattha rūpakkhandho nuppajjissatīti?</i></a></p>
<p><a data-ref="sc60, ms33Y2_549"><i>Asaññasattānaṃ tesaṃ tattha vedanākkhandho nuppajjissati, no ca tesaṃ tattha rūpakkhandho nuppajjissati. Pacchimabhavikānaṃ tesaṃ tattha vedanākkhandho ca nuppajjissati rūpakkhandho ca nuppajjissati.</i></a></p>
<h2><a><i>2.2.1.4. Paccuppannātītavāra</i></a></h2>
<h3><a><i>2.2.1.4.1. Anulomapuggala</i></a></h3>
<p><a data-ref="sc61, ms33Y2_550, msdiv68"><i>» Yassa rūpakkhandho uppajjati tassa vedanākkhandho uppajjitthāti? Āmantā.</i></a></p>
<p><a data-ref="sc62, ms33Y2_551"><i>« Yassa vā pana vedanākkhandho uppajjittha tassa rūpakkhandho uppajjatīti?</i></a></p>
<p><a data-ref="sc63, ms33Y2_552"><i>Sabbesaṃ cavantānaṃ arūpaṃ upapajjantānaṃ tesaṃ vedanākkhandho uppajjittha, no ca tesaṃ rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca uppajjittha rūpakkhandho ca uppajjati.</i></a></p>
<p><a data-ref="sc64, ms33Y2_553, msdiv69"><i>» Yassa vedanākkhandho uppajjati tassa saññākkhandho uppajjitthāti? Āmantā.</i></a></p>
<p><a data-ref="sc65, ms33Y2_554"><i>« Yassa vā pana saññākkhandho uppajjittha tassa vedanākkhandho uppajjatīti?</i></a></p>
<p><a data-ref="sc66, ms33Y2_555"><i>Sabbesaṃ cavantānaṃ asaññasattaṃ upapajjantānaṃ tesaṃ saññākkhandho uppajjittha, no ca tesaṃ vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ saññākkhandho ca uppajjittha vedanākkhandho ca uppajjati.</i></a></p>
<h3><a><i>2.2.1.4.2. Anulomaokāsa</i></a></h3>
<p><a data-ref="sc67, ms33Y2_556, msdiv70"><i>» Yattha rūpakkhandho uppajjati tattha vedanākkhandho uppajjitthāti?</i></a></p>
<p><a data-ref="sc68, ms33Y2_557"><i>Asaññasatte tattha rūpakkhandho uppajjati, no ca tattha vedanākkhandho uppajjittha. Pañcavokāre tattha rūpakkhandho ca uppajjati vedanākkhandho ca uppajjittha.</i></a></p>
<p><a data-ref="sc69, ms33Y2_558"><i>« Yattha vā pana vedanākkhandho uppajjittha tattha rūpakkhandho uppajjatīti?</i></a></p>
<p><a data-ref="sc70, pts-vp-pli1.24, ms33Y2_559"><i>Arūpe tattha vedanākkhandho uppajjittha, no ca tattha rūpakkhandho uppajjati. Pañcavokāre tattha vedanākkhandho ca uppajjittha rūpakkhandho ca uppajjati.</i></a></p>
<p><a data-ref="sc71, ms33Y2_560, msdiv71"><i>» Yattha vedanākkhandho uppajjati tattha saññākkhandho uppajjitthāti? Āmantā.</i></a></p>
<p><a data-ref="sc72, ms33Y2_561"><i>« Yattha vā pana saññākkhandho uppajjittha tattha vedanākkhandho uppajjatīti? Āmantā.</i></a></p>
<h3><a><i>2.2.1.4.3. Anulomapuggalokāsa</i></a></h3>
<p><a data-ref="sc73, ms33Y2_562, msdiv72"><i>» Yassa yattha rūpakkhandho uppajjati tassa tattha vedanākkhandho uppajjitthāti?</i></a></p>
<p><a data-ref="sc74, ms33Y2_563"><i>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjittha. Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjittha.</i></a></p>
<p><a data-ref="sc75, ms33Y2_564"><i>« Yassa vā pana yattha vedanākkhandho uppajjittha tassa tattha rūpakkhandho uppajjatīti?</i></a></p>
<p><a data-ref="sc76, ms33Y2_565"><i>Pañcavokārā cavantānaṃ arūpānaṃ tesaṃ tattha vedanākkhandho uppajjittha, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjittha rūpakkhandho ca uppajjati.</i></a></p>
<p><a data-ref="sc77, ms33Y2_566, msdiv73"><i>» Yassa yattha vedanākkhandho uppajjati tassa tattha saññākkhandho uppajjitthāti?</i></a></p>
<p><a data-ref="sc78, ms33Y2_567"><i>Suddhāvāsaṃ upapajjantānaṃ tesaṃ tattha vedanākkhandho uppajjati, no ca tesaṃ tattha saññākkhandho uppajjittha. Itaresaṃ catuvokāraṃ pañcavokāraṃ upapajjantānaṃ tesaṃ tattha vedanākkhandho ca uppajjati saññākkhandho ca uppajjittha.</i></a></p>
<p><a data-ref="sc79, ms33Y2_568"><i>« Yassa vā pana yattha saññākkhandho uppajjittha tassa tattha vedanākkhandho uppajjatīti?</i></a></p>
<p><a data-ref="sc80, ms33Y2_569"><i>Catuvokārā pañcavokārā cavantānaṃ tesaṃ tattha saññākkhandho uppajjittha, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca uppajjittha vedanākkhandho ca uppajjati.</i></a></p>
<h3><a><i>2.2.1.4.4. Paccanīkapuggala</i></a></h3>
<p><a data-ref="sc81, ms33Y2_570, msdiv74"><i>» Yassa rūpakkhandho nuppajjati tassa vedanākkhandho nuppajjitthāti? Uppajjittha.</i></a></p>
<p><a data-ref="sc82, ms33Y2_571"><i>« Yassa vā pana vedanākkhandho nuppajjittha tassa rūpakkhandho nuppajjatīti? Natthi.</i></a></p>
<p><a data-ref="sc83, ms33Y2_572, msdiv75"><i>» Yassa vedanākkhandho nuppajjati tassa saññākkhandho nuppajjitthāti? Uppajjittha.</i></a></p>
<p><a data-ref="sc84, ms33Y2_573"><i>« Yassa vā pana saññākkhandho nuppajjittha tassa vedanākkhandho nuppajjatīti? Natthi.</i></a></p>
<h3><a><i>2.2.1.4.5. Paccanīkaokāsa</i></a></h3>
<p><a data-ref="sc85, pts-vp-pli1.25, ms33Y2_574, msdiv76"><i>» Yattha rūpakkhandho nuppajjati tattha vedanākkhandho nuppajjitthāti? Uppajjittha.</i></a></p>
<p><a data-ref="sc86, ms33Y2_575"><i>« Yattha vā pana vedanākkhandho nuppajjittha tattha rūpakkhandho nuppajjatīti? Uppajjati.</i></a></p>
<p><a data-ref="sc87, ms33Y2_576, msdiv77"><i>» Yattha vedanākkhandho nuppajjati tattha saññākkhandho nuppajjitthāti? Āmantā.</i></a></p>
<p><a data-ref="sc88, ms33Y2_577"><i>« Yattha vā pana saññākkhandho nuppajjittha tattha vedanākkhandho nuppajjatīti? Āmantā.</i></a></p>
<h3><a><i>2.2.1.4.6. Paccanīkapuggalokāsa</i></a></h3>
<p><a data-ref="sc89, ms33Y2_578, msdiv78"><i>» Yassa yattha rūpakkhandho nuppajjati tassa tattha vedanākkhandho nuppajjitthāti?</i></a></p>
<p><a data-ref="sc90, ms33Y2_579"><i>Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjittha. Suddhāvāse parinibbantānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca nuppajjittha.</i></a></p>
<p><a data-ref="sc91, ms33Y2_580"><i>« Yassa vā pana yattha vedanākkhandho nuppajjittha tassa tattha rūpakkhandho nuppajjatīti?</i></a></p>
<p><a data-ref="sc92, ms33Y2_581"><i>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha vedanākkhandho nuppajjittha, no ca tesaṃ tattha rūpakkhandho nuppajjati. Suddhāvāse parinibbantānaṃ asaññasattā cavantānaṃ tesaṃ tattha vedanākkhandho ca nuppajjittha rūpakkhandho ca nuppajjati.</i></a></p>
<p><a data-ref="sc93, ms33Y2_582, msdiv79"><i>» Yassa yattha vedanākkhandho nuppajjati tassa tattha saññākkhandho nuppajjitthāti?</i></a></p>
<p><a data-ref="sc94, ms33Y2_583"><i>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho nuppajjittha. Suddhāvāse parinibbantānaṃ asaññasattānaṃ tesaṃ tattha vedanākkhandho ca nuppajjati saññākkhandho ca nuppajjittha.</i></a></p>
<p><a data-ref="sc95, ms33Y2_584"><i>« Yassa vā pana yattha saññākkhandho nuppajjittha tassa tattha vedanākkhandho nuppajjatīti?</i></a></p>
<p><a data-var="asaññasattānaṃ → asaññasattā cavantānaṃ (bj, cck); asaññasattānaṃ cavantānaṃ (pts-vp-pli1)" data-ref="sc96, ms33Y2_585"><i>Suddhāvāsaṃ upapajjantānaṃ tesaṃ tattha saññākkhandho nuppajjittha, no ca tesaṃ tattha vedanākkhandho nuppajjati. Suddhāvāse parinibbantānaṃ asaññasattānaṃ tesaṃ tattha saññākkhandho ca nuppajjittha vedanākkhandho ca nuppajjati.</i></a></p>
<h2><a><i>2.2.1.5. Paccuppannānāgatavāra</i></a></h2>
<h3><a><i>2.2.1.5.1. Anulomapuggala</i></a></h3>
<p><a data-ref="sc97, ms33Y2_586, msdiv80"><i>» Yassa rūpakkhandho uppajjati tassa vedanākkhandho uppajjissatīti?</i></a></p>
<p><a data-ref="sc98, pts-vp-pli1.26, ms33Y2_587"><i>Pacchimabhavikānaṃ pañcavokāraṃ upapajjantānaṃ tesaṃ rūpakkhandho uppajjati, no ca tesaṃ vedanākkhandho uppajjissati. Itaresaṃ pañcavokāraṃ upapajjantānaṃ asaññasattaṃ upapajjantānaṃ tesaṃ rūpakkhandho ca uppajjati vedanākkhandho ca uppajjissati.</i></a></p>
<p><a data-ref="sc99, ms33Y2_588"><i>« Yassa vā pana vedanākkhandho uppajjissati tassa rūpakkhandho uppajjatīti?</i></a></p>
<p><a data-ref="sc100, ms33Y2_589"><i>Sabbesaṃ cavantānaṃ arūpaṃ upapajjantānaṃ tesaṃ vedanākkhandho uppajjissati, no ca tesaṃ rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca uppajjissati rūpakkhandho ca uppajjati.</i></a></p>
<p><a data-ref="sc101, ms33Y2_590, msdiv81"><i>» Yassa vedanākkhandho uppajjati tassa saññākkhandho uppajjissatīti?</i></a></p>
<p><a data-ref="sc102, ms33Y2_591"><i>Pacchimabhavikānaṃ upapajjantānaṃ tesaṃ vedanākkhandho uppajjati, no ca tesaṃ saññākkhandho uppajjissati. Itaresaṃ catuvokāraṃ pañcavokāraṃ upapajjantānaṃ tesaṃ vedanākkhandho ca uppajjati saññākkhandho ca uppajjissati.</i></a></p>
<p><a data-ref="sc103, ms33Y2_592"><i>« Yassa vā pana saññākkhandho uppajjissati tassa vedanākkhandho uppajjatīti?</i></a></p>
<p><a data-ref="sc104, ms33Y2_593"><i>Sabbesaṃ cavantānaṃ asaññasattaṃ upapajjantānaṃ tesaṃ saññākkhandho uppajjissati, no ca tesaṃ vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ saññākkhandho ca uppajjissati vedanākkhandho ca uppajjati.</i></a></p>
<h3><a><i>2.2.1.5.2. Anulomaokāsa</i></a></h3>
<p><a data-ref="sc105, ms33Y2_594, msdiv82"><i>» Yattha rūpakkhandho uppajjati tattha vedanākkhandho uppajjissatīti?</i></a></p>
<p><a data-ref="sc106, ms33Y2_595"><i>Asaññasatte tattha rūpakkhandho uppajjati, no ca tattha vedanākkhandho uppajjissati. Pañcavokāre tattha rūpakkhandho ca uppajjati vedanākkhandho ca uppajjissati.</i></a></p>
<p><a data-ref="sc107, ms33Y2_596"><i>« Yattha vā pana vedanākkhandho uppajjissati tattha rūpakkhandho uppajjatīti?</i></a></p>
<p><a data-ref="sc108, ms33Y2_597"><i>Arūpe tattha vedanākkhandho uppajjissati, no ca tattha rūpakkhandho uppajjati. Pañcavokāre tattha vedanākkhandho ca uppajjissati rūpakkhandho ca uppajjati.</i></a></p>
<p><a data-ref="sc109, ms33Y2_598, msdiv83"><i>» Yattha vedanākkhandho uppajjati tattha saññākkhandho uppajjissatīti? Āmantā.</i></a></p>
<p><a data-ref="sc110, ms33Y2_599"><i>« Yattha vā pana saññākkhandho uppajjissati tattha vedanākkhandho uppajjatīti? Āmantā.</i></a></p>
<h3><a><i>2.2.1.5.3. Anulomapuggalokāsa</i></a></h3>
<p><a data-ref="sc111, ms33Y2_600, msdiv84"><i>» Yassa yattha rūpakkhandho uppajjati tassa tattha vedanākkhandho uppajjissatīti?</i></a></p>
<p><a data-ref="sc112, ms33Y2_601"><i>Pacchimabhavikānaṃ pañcavokāraṃ upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjissati. Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjissati.</i></a></p>
<p><a data-ref="sc113, ms33Y2_602"><i>« Yassa vā pana yattha vedanākkhandho uppajjissati tassa tattha rūpakkhandho uppajjatīti?</i></a></p>
<p><a data-ref="sc114, ms33Y2_603"><i>Pañcavokārā cavantānaṃ arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjissati rūpakkhandho ca uppajjati.</i></a></p>
<p><a data-ref="sc115, pts-vp-pli1.27, ms33Y2_604, msdiv85"><i>» Yassa yattha vedanākkhandho uppajjati tassa tattha saññākkhandho uppajjissatīti?</i></a></p>
<p><a data-ref="sc116, ms33Y2_605"><i>Pacchimabhavikānaṃ upapajjantānaṃ tesaṃ tattha vedanākkhandho uppajjati, no ca tesaṃ tattha saññākkhandho uppajjissati. Itaresaṃ catuvokāraṃ pañcavokāraṃ upapajjantānaṃ tesaṃ tattha vedanākkhandho ca uppajjati saññākkhandho ca uppajjissati.</i></a></p>
<p><a data-ref="sc117, ms33Y2_606"><i>« Yassa vā pana yattha saññākkhandho uppajjissati tassa tattha vedanākkhandho uppajjatīti?</i></a></p>
<p><a data-ref="sc118, ms33Y2_607"><i>Catuvokārā pañcavokārā cavantānaṃ tesaṃ tattha saññākkhandho uppajjissati, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca uppajjissati vedanākkhandho ca uppajjati.</i></a></p>
<h3><a><i>2.2.1.5.4. Paccanīkapuggala</i></a></h3>
<p><a data-ref="sc119, ms33Y2_608, msdiv86"><i>» Yassa rūpakkhandho nuppajjati tassa vedanākkhandho nuppajjissatīti?</i></a></p>
<p><a data-ref="sc120, ms33Y2_609"><i>Sabbesaṃ cavantānaṃ arūpaṃ upapajjantānaṃ tesaṃ rūpakkhandho nuppajjati, no ca tesaṃ vedanākkhandho nuppajjissati. Pañcavokāre parinibbantānaṃ arūpe pacchimabhavikānaṃ tesaṃ rūpakkhandho ca nuppajjati vedanākkhandho ca nuppajjissati.</i></a></p>
<p><a data-ref="sc121, ms33Y2_610"><i>« Yassa vā pana vedanākkhandho nuppajjissati tassa rūpakkhandho nuppajjatīti?</i></a></p>
<p><a data-ref="sc122, ms33Y2_611"><i>Pacchimabhavikānaṃ pañcavokāraṃ upapajjantānaṃ tesaṃ vedanākkhandho nuppajjissati, no ca tesaṃ rūpakkhandho nuppajjati. Pañcavokāre parinibbantānaṃ arūpe pacchimabhavikānaṃ tesaṃ vedanākkhandho ca nuppajjissati rūpakkhandho ca nuppajjati.</i></a></p>
<p><a data-ref="sc123, ms33Y2_612, msdiv87"><i>» Yassa vedanākkhandho nuppajjati tassa saññākkhandho nuppajjissatīti?</i></a></p>
<p><a data-ref="sc124, ms33Y2_613"><i>Sabbesaṃ cavantānaṃ asaññasattaṃ upapajjantānaṃ tesaṃ vedanākkhandho nuppajjati, no ca tesaṃ saññākkhandho nuppajjissati. Parinibbantānaṃ tesaṃ vedanākkhandho ca nuppajjati saññākkhandho ca nuppajjissati.</i></a></p>
<p><a data-ref="sc125, ms33Y2_614"><i>« Yassa vā pana saññākkhandho nuppajjissati tassa vedanākkhandho nuppajjatīti?</i></a></p>
<p><a data-var="Pacchimabhavikānaṃ upapajjantānaṃ → pacchimabhavikānaṃ pañcavokāraṃ upapajjantānaṃ (bj, sya-all); pacchimabhavikānaṃ pañcavokāran uppajjantānaṃ (pts-vp-pli1)" data-ref="sc126, ms33Y2_615"><i>Pacchimabhavikānaṃ upapajjantānaṃ tesaṃ saññākkhandho nuppajjissati, no ca tesaṃ vedanākkhandho nuppajjati. Parinibbantānaṃ tesaṃ saññākkhandho ca nuppajjissati vedanākkhandho ca nuppajjati.</i></a></p>
<h3><a><i>2.2.1.5.5. Paccanīkaokāsa</i></a></h3>
<p><a data-ref="sc127, ms33Y2_616, msdiv88"><i>» Yattha rūpakkhandho nuppajjati tattha vedanākkhandho nuppajjissatīti? Uppajjissati.</i></a></p>
<p><a data-ref="sc128, ms33Y2_617"><i>« Yattha vā pana vedanākkhandho nuppajjissati tattha rūpakkhandho nuppajjatīti? Uppajjati.</i></a></p>
<p><a data-ref="sc129, pts-vp-pli1.28, ms33Y2_618, msdiv89"><i>» Yattha vedanākkhandho nuppajjati tattha saññākkhandho nuppajjissatīti? Āmantā.</i></a></p>
<p><a data-ref="sc130, ms33Y2_619"><i>« Yattha vā pana saññākkhandho nuppajjissati tattha vedanākkhandho nuppajjatīti? Āmantā.</i></a></p>
<h3><a><i>2.2.1.5.6. Paccanīkapuggalokāsa</i></a></h3>
<p><a data-ref="sc131, ms33Y2_620, msdiv90"><i>» Yassa yattha rūpakkhandho nuppajjati tassa tattha vedanākkhandho nuppajjissatīti?</i></a></p>
<p><a data-ref="sc132, ms33Y2_621"><i>Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjissati. Pañcavokāre parinibbantānaṃ arūpe pacchimabhavikānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca nuppajjissati.</i></a></p>
<p><a data-ref="sc133, ms33Y2_622"><i>« Yassa vā pana yattha vedanākkhandho nuppajjissati tassa tattha rūpakkhandho nuppajjatīti?</i></a></p>
<p><a data-ref="sc134, ms33Y2_623"><i>Pacchimabhavikānaṃ pañcavokāraṃ upapajjantānaṃ asaññasattaṃ upapajjantānaṃ tesaṃ tattha vedanākkhandho nuppajjissati, no ca tesaṃ tattha rūpakkhandho nuppajjati. Pañcavokāre parinibbantānaṃ arūpe pacchimabhavikānaṃ asaññasattā cavantānaṃ tesaṃ tattha vedanākkhandho ca nuppajjissati rūpakkhandho ca nuppajjati.</i></a></p>
<p><a data-ref="sc135, ms33Y2_624, msdiv91"><i>» Yassa yattha vedanākkhandho nuppajjati tassa tattha saññākkhandho nuppajjissatīti?</i></a></p>
<p><a data-ref="sc136, ms33Y2_625"><i>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho nuppajjissati. Parinibbantānaṃ asaññasattānaṃ tesaṃ tattha vedanākkhandho ca nuppajjati saññākkhandho ca nuppajjissati.</i></a></p>
<p><a data-ref="sc137, ms33Y2_626"><i>« Yassa vā pana yattha saññākkhandho nuppajjissati tassa tattha vedanākkhandho nuppajjatīti?</i></a></p>
<p><a data-ref="sc138, ms33Y2_627"><i>Pacchimabhavikānaṃ upapajjantānaṃ tesaṃ tattha saññākkhandho nuppajjissati, no ca tesaṃ tattha vedanākkhandho nuppajjati. Parinibbantānaṃ asaññasattānaṃ tesaṃ tattha saññākkhandho ca nuppajjissati vedanākkhandho ca nuppajjati.</i></a></p>
<h2><a><i>2.2.1.6. Atītānāgatavāra</i></a></h2>
<h3><a><i>2.2.1.6.1. Anulomapuggala</i></a></h3>
<p><a data-ref="sc139, ms33Y2_628, msdiv92"><i>» Yassa rūpakkhandho uppajjittha tassa vedanākkhandho uppajjissatīti?</i></a></p>
<p><a data-ref="sc140, ms33Y2_629"><i>Pacchimabhavikānaṃ tesaṃ rūpakkhandho uppajjittha, no ca tesaṃ vedanākkhandho uppajjissati. Itaresaṃ tesaṃ rūpakkhandho ca uppajjittha vedanākkhandho ca uppajjissati.</i></a></p>
<p><a data-ref="sc141, ms33Y2_630"><i>« Yassa vā pana vedanākkhandho uppajjissati tassa rūpakkhandho uppajjitthāti? Āmantā.</i></a></p>
<p><a data-ref="sc142, pts-vp-pli1.29, ms33Y2_631, msdiv93"><i>» Yassa vedanākkhandho uppajjittha tassa saññākkhandho uppajjissatīti?</i></a></p>
<p><a data-ref="sc143, ms33Y2_632"><i>Pacchimabhavikānaṃ tesaṃ vedanākkhandho uppajjittha, no ca tesaṃ saññākkhandho uppajjissati. Itaresaṃ tesaṃ vedanākkhandho ca uppajjittha saññākkhandho ca uppajjissati.</i></a></p>
<p><a data-ref="sc144, ms33Y2_633"><i>« Yassa vā pana saññākkhandho uppajjissati tassa vedanākkhandho uppajjitthāti? Āmantā.</i></a></p>
<h3><a><i>2.2.1.6.2. Anulomaokāsa</i></a></h3>
<p><a data-ref="sc145, ms33Y2_634, msdiv94"><i>» Yattha rūpakkhandho uppajjittha tattha vedanākkhandho uppajjissatīti?</i></a></p>
<p><a data-ref="sc146, ms33Y2_635"><i>Asaññasatte tattha rūpakkhandho uppajjittha, no ca tattha vedanākkhandho uppajjissati. Pañcavokāre tattha rūpakkhandho ca uppajjittha vedanākkhandho ca uppajjissati.</i></a></p>
<p><a data-ref="sc147, ms33Y2_636"><i>« Yattha vā pana vedanākkhandho uppajjissati tattha rūpakkhandho uppajjitthāti?</i></a></p>
<p><a data-ref="sc148, ms33Y2_637"><i>Arūpe tattha vedanākkhandho uppajjissati, no ca tattha rūpakkhandho uppajjittha. Pañcavokāre tattha vedanākkhandho ca uppajjissati rūpakkhandho ca uppajjittha.</i></a></p>
<p><a data-ref="sc149, ms33Y2_638, msdiv95"><i>» Yattha vedanākkhandho uppajjittha tattha saññākkhandho uppajjissatīti? Āmantā.</i></a></p>
<p><a data-ref="sc150, ms33Y2_639"><i>« Yattha vā pana saññākkhandho uppajjissati tattha vedanākkhandho uppajjitthāti? Āmantā.</i></a></p>
<h3><a><i>2.2.1.6.3. Anulomapuggalokāsa</i></a></h3>
<p><a data-ref="sc151, ms33Y2_640, msdiv96"><i>» Yassa yattha rūpakkhandho uppajjittha tassa tattha vedanākkhandho uppajjissatīti?</i></a></p>
<p><a data-ref="sc152, ms33Y2_641"><i>Pañcavokāre pacchimabhavikānaṃ asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho uppajjissati. Itaresaṃ pañcavokārānaṃ tesaṃ tattha rūpakkhandho ca uppajjittha vedanākkhandho ca uppajjissati.</i></a></p>
<p><a data-ref="sc153, ms33Y2_642"><i>« Yassa vā pana yattha vedanākkhandho uppajjissati tassa tattha rūpakkhandho uppajjitthāti?</i></a></p>
<p><a data-ref="sc154, ms33Y2_643"><i>Arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjittha. Pañcavokārānaṃ tesaṃ tattha vedanākkhandho ca uppajjissati rūpakkhandho ca uppajjittha.</i></a></p>
<p><a data-ref="sc155, ms33Y2_644, msdiv97"><i>» Yassa yattha vedanākkhandho uppajjittha tassa tattha saññākkhandho uppajjissatīti?</i></a></p>
<p><a data-ref="sc156, ms33Y2_645"><i>Pacchimabhavikānaṃ tesaṃ tattha vedanākkhandho uppajjittha, no ca tesaṃ tattha saññākkhandho uppajjissati. Itaresaṃ catuvokārānaṃ pañcavokārānaṃ tesaṃ tattha vedanākkhandho ca uppajjittha saññākkhandho ca uppajjissati.</i></a></p>
<p><a data-ref="sc157, ms33Y2_646"><i>« Yassa vā pana yattha saññākkhandho uppajjissati tassa tattha vedanākkhandho uppajjitthāti? Āmantā.</i></a></p>
<h3><a><i>2.2.1.6.4. Paccanīkapuggala</i></a></h3>
<p><a data-ref="sc158, ms33Y2_647, msdiv98"><i>» Yassa rūpakkhandho nuppajjittha tassa vedanākkhandho nuppajjissatīti? Natthi.</i></a></p>
<p><a data-ref="sc159, ms33Y2_648"><i>« Yassa vā pana vedanākkhandho nuppajjissati tassa rūpakkhandho nuppajjitthāti? Uppajjittha.</i></a></p>
<p><a data-ref="sc160, pts-vp-pli1.30, ms33Y2_649, msdiv99"><i>» Yassa vedanākkhandho nuppajjittha tassa saññākkhandho nuppajjissatīti? Natthi.</i></a></p>
<p><a data-ref="sc161, ms33Y2_650"><i>« Yassa vā pana saññākkhandho nuppajjissati tassa vedanākkhandho nuppajjitthāti? Uppajjittha.</i></a></p>
<h3><a><i>2.2.1.6.5. Paccanīkaokāsa</i></a></h3>
<p><a data-ref="sc162, ms33Y2_651, msdiv100"><i>» Yattha rūpakkhandho nuppajjittha tattha vedanākkhandho nuppajjissatīti? Uppajjissati.</i></a></p>
<p><a data-ref="sc163, ms33Y2_652"><i>« Yattha vā pana vedanākkhandho nuppajjissati tattha rūpakkhandho nuppajjitthāti? Uppajjittha.</i></a></p>
<p><a data-ref="sc164, ms33Y2_653, msdiv101"><i>» Yattha vedanākkhandho nuppajjittha tattha saññākkhandho nuppajjissatīti? Āmantā.</i></a></p>
<p><a data-ref="sc165, ms33Y2_654"><i>« Yattha vā pana saññākkhandho nuppajjissati tattha vedanākkhandho nuppajjitthāti? Āmantā.</i></a></p>
<h3><a><i>2.2.1.6.6. Paccanīkapuggalokāsa</i></a></h3>
<p><a data-ref="sc166, ms33Y2_655, msdiv102"><i>» Yassa yattha rūpakkhandho nuppajjittha tassa tattha vedanākkhandho nuppajjissatīti?</i></a></p>
<p><a data-ref="sc167, ms33Y2_656"><i>Arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho nuppajjissati. Suddhāvāsānaṃ arūpe pacchimabhavikānaṃ tesaṃ tattha rūpakkhandho ca nuppajjittha vedanākkhandho ca nuppajjissati.</i></a></p>
<p><a data-ref="sc168, ms33Y2_657"><i>« Yassa vā pana yattha vedanākkhandho nuppajjissati tassa tattha rūpakkhandho nuppajjitthāti?</i></a></p>
<p><a data-ref="sc169, ms33Y2_658"><i>Pañcavokāre pacchimabhavikānaṃ asaññasattānaṃ tesaṃ tattha vedanākkhandho nuppajjissati, no ca tesaṃ tattha rūpakkhandho nuppajjittha. Suddhāvāsānaṃ arūpe pacchimabhavikānaṃ tesaṃ tattha vedanākkhandho ca nuppajjissati rūpakkhandho ca nuppajjittha.</i></a></p>
<p><a data-ref="sc170, ms33Y2_659, msdiv103"><i>» Yassa yattha vedanākkhandho nuppajjittha tassa tattha saññākkhandho nuppajjissatīti? Āmantā.</i></a></p>
<p><a data-ref="sc171, ms33Y2_660"><i>« Yassa vā pana yattha saññākkhandho nuppajjissati tassa tattha vedanākkhandho nuppajjitthāti?</i></a></p>
<p><a data-ref="sc172, ms33Y2_661"><i>Pacchimabhavikānaṃ tesaṃ tattha saññākkhandho nuppajjissati, no ca tesaṃ tattha vedanākkhandho nuppajjittha. Suddhāvāsānaṃ asaññasattānaṃ tesaṃ tattha saññākkhandho ca nuppajjissati vedanākkhandho ca nuppajjittha.</i></a></p>
<p class="endsutta"><a data-ref="sc173, ms33Y2_662"><i>Uppādavāro niṭṭhito.</i></a></p>
</article>
</section>
</div>
</body>
</html>
