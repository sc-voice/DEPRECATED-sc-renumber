<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="pp1.6">
<article>
<div class="hgroup">
<p class="division"><a><i>Puggalapaññatti</i></a></p>
<p><a><i>Mātikā</i></a></p>
<h1><a><i>6. Chakkauddesa</i></a></h1>
</div>
<p><a data-ref="sc1, ms31Pu_159, msdiv12"><i>**Cha puggalā—**</i></a></p>
<p><a data-var="balesu → phalesu (pts-vp-pli1)" data-ref="sc2, ms31Pu_160"><i>Atthekacco puggalo pubbe ananussutesu dhammesu sāmaṃ saccāni abhisambujjhati, tattha ca sabbaññutaṃ pāpuṇāti balesu ca vasībhāvaṃ.</i></a> <a data-var="balesu → phalesu (pts-vp-pli1)"><i>Atthekacco puggalo pubbe ananussutesu dhammesu sāmaṃ saccāni abhisambujjhati, na ca tattha sabbaññutaṃ pāpuṇāti na ca balesu vasībhāvaṃ.</i></a> <a data-var="anāgantā → anāgantvā (sya-all, pts-vp-pli1, mr)"><i>Atthekacco puggalo pubbe ananussutesu dhammesu sāmaṃ saccāni anabhisambujjhati, diṭṭhe ceva dhamme dukkhassantakaro hoti sāvakapāramiñca pāpuṇāti.</i></a> <a><i>Atthekacco puggalo pubbe ananussutesu dhammesu sāmaṃ saccāni anabhisambujjhati, diṭṭheva dhamme dukkhassantakaro hoti, na ca sāvakapāramiṃ pāpuṇāti.</i></a> <a><i>Atthekacco puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, anāgāmī hoti anāgantā itthattaṃ.</i></a> <a data-var="hoti, āgāmī → sotāpannasakadāgāmī (sya-all, mr); sakadāgāmī (pts-vp-pli1)"><i>Atthekacco puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, āgāmī hoti āgantā itthattaṃ.</i></a></p>
<p class="endsutta"><a data-ref="sc3, ms31Pu_161"><i>Chakkaṃ.</i></a></p>
</article>
</section>
</div>
</body>
</html>
