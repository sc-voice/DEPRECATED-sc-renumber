<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.6">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.6. Chaṭṭhanaya Sampayogavippayogapadaniddesa</i></a></h1>
</div>
<h2><a><i>2.6.1. Khandha</i></a></h2>
<p><a data-ref="sc1, pts-vp-pli51, ms31Dht_305, msdiv228"><i>Rūpakkhandho katihi khandhehi katihāyatanehi katihi dhātūhi sampayuttoti?</i></a> <a><i>Natthi.</i></a> <a><i>Katihi vippayutto?</i></a> <a><i>Catūhi khandhehi ekenāyatanena sattahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc2, ms31Dht_306, msdiv229"><i>Vedanākkhandho … saññākkhandho … saṅkhārakkhandho tīhi khandhehi ekenāyatanena sattahi dhātūhi sampayutto;</i></a> <a><i>ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi dasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc3, ms31Dht_307, msdiv230"><i>Viññāṇakkhandho tīhi khandhehi sampayutto;</i></a> <a><i>ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi dasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<h2><a><i>2.6.2. Āyatana</i></a></h2>
<p><a data-ref="sc4, ms31Dht_308, msdiv231"><i>Cakkhāyatanaṃ …pe… phoṭṭhabbāyatanaṃ …pe… sampayuttanti?</i></a> <a><i>Natthi.</i></a> <a><i>Katihi vippayuttaṃ?</i></a> <a><i>Catūhi khandhehi ekenāyatanena sattahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc5, pts-vp-pli52, ms31Dht_309, msdiv232"><i>Manāyatanaṃ tīhi khandhehi sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi dasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<h2><a><i>2.6.3. Dhātu</i></a></h2>
<p><a data-ref="sc6, ms31Dht_310, msdiv233"><i>Cakkhudhātu …pe… phoṭṭhabbadhātu …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc7, ms31Dht_311, msdiv234"><i>Cakkhuviññāṇadhātu …pe… manodhātu … manoviññāṇadhātu tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<h2><a><i>2.6.4. Saccādi</i></a></h2>
<p><a data-ref="sc8, ms31Dht_312, msdiv235"><i>Samudayasaccaṃ … maggasaccaṃ tīhi khandhehi ekenāyatanena ekāya dhātuyā sampayuttaṃ;</i></a> <a><i>ekena khandhena ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi soḷasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc9, ms31Dht_313, msdiv236"><i>Nirodhasaccaṃ … cakkhundriyaṃ …pe… kāyindriyaṃ … itthindriyaṃ … purisindriyaṃ …pe… sampayuttanti?</i></a> <a><i>Natthi.</i></a> <a><i>Katihi vippayuttaṃ?</i></a> <a><i>Catūhi khandhehi ekenāyatanena sattahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc10, ms31Dht_314, msdiv237"><i>Manindriyaṃ tīhi khandhehi sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi dasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc11, pts-vp-pli53, ms31Dht_315, msdiv238"><i>Sukhindriyaṃ … dukkhindriyaṃ … somanassindriyaṃ … domanassindriyaṃ tīhi khandhehi ekenāyatanena ekāya dhātuyā sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi soḷasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc12, ms31Dht_316, msdiv239"><i>Upekkhindriyaṃ tīhi khandhehi ekenāyatanena chahi dhātūhi sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi ekādasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc13, ms31Dht_317, msdiv240"><i>Saddhindriyaṃ … vīriyindriyaṃ … satindriyaṃ … samādhindriyaṃ … paññindriyaṃ … anaññātaññassāmītindriyaṃ … aññindriyaṃ … aññātāvindriyaṃ … avijjā … avijjāpaccayā saṅkhārā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc14, ms31Dht_318, msdiv241"><i>Saṅkhārapaccayā viññāṇaṃ tīhi khandhehi sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi dasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc15, ms31Dht_319, msdiv242"><i>Saḷāyatanapaccayā phasso tīhi khandhehi ekenāyatanena sattahi dhātūhi sampayutto;</i></a> <a><i>ekena khandhena ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi dasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc16, ms31Dht_320, msdiv243"><i>Phassapaccayā vedanā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc17, pts-vp-pli54, ms31Dht_321, msdiv244"><i>Vedanāpaccayā taṇhā … taṇhāpaccayā upādānaṃ … kammabhavo tīhi khandhehi ekenāyatanena ekāya dhātuyā sampayutto;</i></a> <a><i>ekena khandhena ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi soḷasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc18, ms31Dht_322, msdiv245"><i>Rūpabhavo …pe… sampayuttoti?</i></a> <a><i>Natthi.</i></a> <a><i>Katihi vippayutto?</i></a> <a><i>Na kehici khandhehi na kehici āyatanehi tīhi dhātūhi vippayutto.</i></a></p>
<p><a data-ref="sc19, ms31Dht_323, msdiv246"><i>Arūpabhavo … nevasaññānāsaññābhavo … catuvokārabhavo …pe… sampayuttoti?</i></a> <a><i>Natthi.</i></a> <a><i>Katihi vippayutto?</i></a> <a><i>Ekena khandhena dasahāyatanehi soḷasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc20, ms31Dht_324, msdiv247"><i>Asaññābhavo … ekavokārabhavo … paridevo …pe… sampayuttoti?</i></a> <a><i>Natthi.</i></a> <a><i>Katihi vippayutto?</i></a> <a><i>Catūhi khandhehi ekenāyatanena sattahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc21, ms31Dht_325, msdiv248"><i>Soko … dukkhaṃ … domanassaṃ tīhi khandhehi ekenāyatanena ekāya dhātuyā sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi soḷasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc22, ms31Dht_326, msdiv249"><i>Upāyāso … satipaṭṭhānaṃ … sammappadhānaṃ tīhi khandhehi ekenāyatanena ekāya dhātuyā sampayuttaṃ;</i></a> <a><i>ekena khandhena ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi soḷasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc23, ms31Dht_327, msdiv250"><i>Iddhipādo dvīhi khandhehi sampayutto;</i></a> <a><i>ekena khandhena ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi soḷasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc24, pts-vp-pli55, ms31Dht_328, msdiv251"><i>Jhānaṃ dvīhi khandhehi ekenāyatanena ekāya dhātuyā sampayuttaṃ;</i></a> <a><i>ekena khandhena ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi soḷasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc25, ms31Dht_329, msdiv252"><i>Appamaññā … pañcindriyāni … pañca balāni … satta bojjhaṅgā … ariyo aṭṭhaṅgiko maggo tīhi khandhehi ekenāyatanena ekāya dhātuyā sampayutto;</i></a> <a><i>ekena khandhena ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi soḷasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc26, ms31Dht_330, msdiv253"><i>Phasso … cetanā … manasikāro tīhi khandhehi ekenāyatanena sattahi dhātūhi sampayutto;</i></a> <a><i>ekena khandhena ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi dasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<p><a data-ref="sc27, ms31Dht_331, msdiv254"><i>Vedanā … saññā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc28, ms31Dht_332, msdiv255"><i>Cittaṃ tīhi khandhehi sampayuttaṃ;</i></a> <a><i>ekenāyatanena ekāya dhātuyā kehici sampayuttaṃ.</i></a> <a><i>Katihi vippayuttaṃ?</i></a> <a><i>Ekena khandhena dasahāyatanehi dasahi dhātūhi vippayuttaṃ;</i></a> <a><i>ekenāyatanena ekāya dhātuyā kehici vippayuttaṃ.</i></a></p>
<p><a data-ref="sc29, ms31Dht_333, msdiv256"><i>Adhimokkho tīhi khandhehi ekenāyatanena dvīhi dhātūhi sampayutto;</i></a> <a><i>ekena khandhena ekenāyatanena ekāya dhātuyā kehici sampayutto.</i></a> <a><i>Katihi vippayutto?</i></a> <a><i>Ekena khandhena dasahāyatanehi pannarasahi dhātūhi vippayutto;</i></a> <a><i>ekenāyatanena ekāya dhātuyā kehici vippayutto.</i></a></p>
<h2><a><i>2.6.5. Tika</i></a></h2>
<p><a data-ref="sc30, ms31Dht_334, msdiv257"><i>Kusalā dhammā … akusalā dhammā katihi khandhehi katihāyatanehi katihi dhātūhi sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā. (1)</i></a></p>
<p><a data-ref="sc31, pts-vp-pli56, ms31Dht_335, msdiv258"><i>Sukhāya vedanāya sampayuttā dhammā … dukkhāya vedanāya sampayuttā dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi pannarasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc32, ms31Dht_336, msdiv259"><i>Adukkhamasukhāya vedanāya sampayuttā dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi ekādasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā. (2)</i></a></p>
<p><a data-ref="sc33, ms31Dht_337, msdiv260"><i>Vipākā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc34, ms31Dht_338, msdiv261"><i>Vipākadhammadhammā … saṃkiliṭṭhasaṃkilesikā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc35, ms31Dht_339, msdiv262"><i>Nevavipākanavipākadhammadhammā … anupādinnupādāniyā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi pañcahi dhātūhi vippayuttā. (3)</i></a></p>
<p><a data-ref="sc36, ms31Dht_340, msdiv263"><i>Anupādinnaanupādāniyā dhammā … asaṃkiliṭṭhaasaṃkilesikā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā. (4)</i></a></p>
<p><a data-ref="sc37, ms31Dht_341, msdiv264"><i>Savitakkasavicārā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi pannarasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc38, pts-vp-pli57, ms31Dht_342, msdiv265"><i>Avitakkavicāramattā dhammā … pītisahagatā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc39, ms31Dht_343, msdiv266"><i>Avitakkaavicārā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi ekāya dhātuyā vippayuttā. (6)</i></a></p>
<p><a data-ref="sc40, ms31Dht_344, msdiv267"><i>Sukhasahagatā dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi pannarasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc41, ms31Dht_345, msdiv268"><i>Upekkhāsahagatā dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi ekādasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā. (7)</i></a></p>
<p><a data-ref="sc42, ms31Dht_346, msdiv269"><i>Dassanena pahātabbā dhammā bhāvanāya pahātabbā dhammā … dassanena pahātabbahetukā dhammā … bhāvanāya pahātabbahetukā dhammā … ācayagāmino dhammā … apacayagāmino dhammā … sekkhā dhammā … asekkhā dhammā … mahaggatā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc43, ms31Dht_347, msdiv270"><i>Appamāṇā dhammā … paṇītā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā.</i></a></p>
<p><a data-ref="sc44, ms31Dht_348, msdiv271"><i>Parittārammaṇā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc45, pts-vp-pli58, ms31Dht_349, msdiv272"><i>Mahaggatārammaṇā dhammā … appamāṇārammaṇā dhammā … hīnā dhammā … micchattaniyatā dhammā … sammattaniyatā dhammā … maggārammaṇā dhammā … maggahetukā dhammā … maggādhipatino dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā. (8–16)</i></a></p>
<p><a data-ref="sc46, ms31Dht_350, msdiv273"><i>Anuppannā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi pañcahi dhātūhi vippayuttā. (17–18)</i></a></p>
<p><a data-ref="sc47, ms31Dht_351, msdiv274"><i>Atītārammaṇā dhammā …pe… anāgatārammaṇā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc48, ms31Dht_352, msdiv275"><i>Paccuppannārammaṇā dhammā … ajjhattārammaṇā dhammā … bahiddhārammaṇā dhammā … ajjhattabahiddhārammaṇā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā. (19–21)</i></a></p>
<p><a data-ref="sc49, ms31Dht_353, msdiv276"><i>Sanidassanasappaṭighā dhammā … anidassanasappaṭighā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā. (22)</i></a></p>
<h2><a><i>2.6.6. Duka</i></a></h2>
<h3><a><i>2.6.6.1. Hetugocchaka</i></a></h3>
<p><a data-ref="sc50, ms31Dht_354, msdiv277"><i>Hetū dhammā … hetū ceva sahetukā ca dhammā … hetū ceva hetusampayuttā ca dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc51, ms31Dht_355, msdiv278"><i>Sahetukā dhammā … hetusampayuttā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc52, pts-vp-pli59, ms31Dht_356, msdiv279"><i>Sahetukā ceva na ca hetū dhammā … hetusampayuttā ceva na ca hetū dhammā … na hetusahetukā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<h3><a><i>2.6.6.2. Cūḷantaraduka</i></a></h3>
<p><a data-ref="sc53, ms31Dht_357, msdiv280"><i>Appaccayā dhammā … asaṅkhatā dhammā … sanidassanā dhammā … sappaṭighā dhammā … rūpino dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc54, ms31Dht_358, msdiv281"><i>Lokuttarā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā.</i></a></p>
<h3><a><i>2.6.6.3. Āsavagocchaka</i></a></h3>
<p><a data-ref="sc55, ms31Dht_359, msdiv282"><i>Āsavā dhammā … āsavā ceva sāsavā ca dhammā … āsavā ceva āsavasampayuttā ca dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc56, ms31Dht_360, msdiv283"><i>Anāsavā dhammā … āsavavippayuttā anāsavā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā.</i></a></p>
<p><a data-ref="sc57, ms31Dht_361, msdiv284"><i>Āsavasampayuttā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc58, ms31Dht_362, msdiv285"><i>Āsavasampayuttā ceva no ca āsavā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<h3><a><i>2.6.6.4–9. Saṃyojanagocchakādi</i></a></h3>
<p><a data-ref="sc59, pts-vp-pli60, ms31Dht_363, msdiv286"><i>Saṃyojanā dhammā … ganthā dhammā … oghā dhammā … yogā dhammā … nīvaraṇā dhammā … parāmāsā dhammā … parāmāsā ceva parāmaṭṭhā ca dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc60, ms31Dht_364, msdiv287"><i>Aparāmaṭṭhā dhammā … parāmāsavippayuttā aparāmaṭṭhā dhammā sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā.</i></a></p>
<p><a data-ref="sc61, ms31Dht_365, msdiv288"><i>Parāmāsasampayuttā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<h3><a><i>2.6.10. Mahantaraduka</i></a></h3>
<p><a data-ref="sc62, ms31Dht_366, msdiv289"><i>Sārammaṇā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc63, ms31Dht_367, msdiv290"><i>Anārammaṇā dhammā … cittavippayuttā dhammā … cittavisaṃsaṭṭhā dhammā … upādā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc64, ms31Dht_368, msdiv291"><i>Cittā dhammā tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc65, ms31Dht_369, msdiv292"><i>Cetasikā dhammā … cittasampayuttā dhammā … cittasaṃsaṭṭhā dhammā … cittasaṃsaṭṭhasamuṭṭhānā dhammā … cittasaṃsaṭṭhasamuṭṭhānasahabhuno dhammā … cittasaṃsaṭṭhasamuṭṭhānānuparivattino dhammā ekena khandhena ekenāyatanena sattahi dhātūhi sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc66, ms31Dht_370, msdiv293"><i>Anupādinnā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi pañcahi dhātūhi vippayuttā.</i></a></p>
<h3><a><i>2.6.6.11–12. Upādānagocchakādi</i></a></h3>
<p><a data-ref="sc67, pts-vp-pli61, ms31Dht_371, msdiv294"><i>Upādānā dhammā … kilesā dhammā … kilesā ceva saṃkilesikā ca dhammā … kilesā ceva saṃkiliṭṭhā ca dhammā … kilesā ceva kilesasampayuttā ca dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc68, ms31Dht_372, msdiv295"><i>Asaṃkilesikā dhammā … kilesavippayuttā asaṃkilesikā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā.</i></a></p>
<p><a data-ref="sc69, ms31Dht_373, msdiv296"><i>Saṃkiliṭṭhā dhammā … kilesasampayuttā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc70, ms31Dht_374, msdiv297"><i>Saṃkiliṭṭhā ceva no ca kilesā dhammā … kilesasampayuttā ceva no ca kilesā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<h3><a><i>2.6.6.13. Piṭṭhiduka</i></a></h3>
<p><a data-ref="sc71, ms31Dht_375, msdiv298"><i>Dassanena pahātabbā dhammā … bhāvanāya pahātabbā dhammā … dassanena pahātabbahetukā dhammā … bhāvanāya pahātabbahetukā dhammā … sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc72, ms31Dht_376, msdiv299"><i>Savitakkā dhammā … savicārā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi pannarasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc73, ms31Dht_377, msdiv300"><i>Avitakkā dhammā … avicārā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi ekāya dhātuyā vippayuttā.</i></a></p>
<p><a data-ref="sc74, pts-vp-pli62, ms31Dht_378, msdiv301"><i>Sappītikā dhammā … pītisahagatā dhammā ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc75, ms31Dht_379, msdiv302"><i>Sukhasahagatā dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi pannarasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc76, ms31Dht_380, msdiv303"><i>Upekkhāsahagatā dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi ekādasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc77, ms31Dht_381, msdiv304"><i>Na kāmāvacarā dhammā … apariyāpannā dhammā … anuttarā dhammā …pe… sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Na kehici khandhehi na kehici āyatanehi chahi dhātūhi vippayuttā.</i></a></p>
<p><a data-ref="sc78, ms31Dht_382, msdiv305"><i>Rūpāvacarā dhammā … arūpāvacarā dhammā … niyyānikā dhammā … niyatā dhammā … saraṇā dhammā katihi khandhehi katihāyatanehi katihi dhātūhi sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Ekena khandhena dasahāyatanehi soḷasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<blockquote class="gatha">
<p><a data-var="imā tayo gāthāyo potthakesu natthi (sya-all,pts-vp-pli1ed)" data-ref="sc79, ms31Dht_383"><i>Dhammāyatanaṃ dhammadhātu,</i></a><br>
<a><i>Dukkhasaccañca jīvitaṃ;</i></a><br>
<a><i>Saḷāyatanaṃ nāmarūpaṃ,</i></a><br>
<a><i>Cattāro ca mahābhavā.</i></a></p>
<p><a data-ref="sc80, ms31Dht_384"><i>Jāti jarā ca maraṇaṃ,</i></a><br>
<a><i>tikesvekūnavīsati;</i></a><br>
<a><i>Gocchakesu ca paññāsa,</i></a><br>
<a data-var="aṭṭha cūḷantare → aṭṭhacullantare (bj)"><i>aṭṭha cūḷantare padā.</i></a></p>
<p><a data-ref="sc81, ms31Dht_385"><i>Mahantare pannarasa,</i></a><br>
<a><i>aṭṭhārasa tato pare;</i></a><br>
<a><i>Tevīsa padasataṃ etaṃ,</i></a><br>
<a><i>sampayoge na labbhatīti. [123]</i></a></p>
</blockquote>
<p class="endsection"><a data-ref="sc82, ms31Dht_386"><i>Sampayogavippayogapadaniddeso chaṭṭho.</i></a></p>
</article>
</section>
</div>
</body>
</html>
