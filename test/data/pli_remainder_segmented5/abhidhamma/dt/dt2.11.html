<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.11">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.11. Ekādasamanaya Saṅgahitenasampayuttavippayuttapadaniddesa</i></a></h1>
</div>
<p><a data-ref="sc1, pts-vp-pli83, ms31Dht_503, msdiv409"><i>Samudayasaccena ye dhammā …</i></a> <a><i>maggasaccena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi sampayuttā?</i></a> <a><i>Te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc2, ms31Dht_504, msdiv410"><i>Itthindriyena ye dhammā …</i></a> <a><i>purisindriyena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc3, ms31Dht_505, msdiv411"><i>Sukhindriyena ye dhammā …</i></a> <a><i>dukkhindriyena ye dhammā …</i></a> <a><i>somanassindriyena ye dhammā …</i></a> <a><i>domanassindriyena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā …pe…</i></a> <a><i>te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc4, pts-vp-pli84, ms31Dht_506, msdiv412"><i>Upekkhindriyena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā …</i></a> <a><i>te dhammā tīhi khandhehi ekenāyatanena dvīhi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi pannarasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc5, ms31Dht_507, msdiv413"><i>Saddhindriyena ye dhammā …</i></a> <a><i>vīriyindriyena ye dhammā …</i></a> <a><i>satindriyena ye dhammā …</i></a> <a><i>samādhindriyena ye dhammā …</i></a> <a><i>paññindriyena ye dhammā …</i></a> <a><i>anaññātaññassāmītindriyena ye dhammā …</i></a> <a><i>aññindriyena ye dhammā …</i></a> <a><i>aññātāvindriyena ye dhammā …</i></a> <a><i>avijjāya ye dhammā …</i></a> <a><i>avijjāpaccayā saṅkhārehi ye dhammā …</i></a> <a><i>saḷāyatanapaccayā phassena ye dhammā …</i></a> <a><i>vedanāpaccayā taṇhāya ye dhammā …</i></a> <a><i>taṇhāpaccayā upādānena ye dhammā …</i></a> <a><i>kammabhavena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc6, ms31Dht_508, msdiv414"><i>Paridevena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi sampayuttāti?</i></a> <a><i>Natthi.</i></a> <a><i>Katihi vippayuttā?</i></a> <a><i>Catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc7, ms31Dht_509, msdiv415"><i>Sokena ye dhammā …</i></a> <a><i>dukkhena ye dhammā …</i></a> <a><i>domanassena ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā …</i></a> <a><i>te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc8, pts-vp-pli85, ms31Dht_510, msdiv416"><i>Upāyāsena ye dhammā …</i></a> <a><i>satipaṭṭhānena ye dhammā …</i></a> <a><i>sammappadhānena ye dhammā …</i></a> <a><i>appamaññāya ye dhammā …</i></a> <a><i>pañcahi indriyehi ye dhammā …</i></a> <a><i>pañcahi balehi ye dhammā …</i></a> <a><i>sattahi bojjhaṅgehi ye dhammā …</i></a> <a><i>ariyena aṭṭhaṅgikena maggena ye dhammā …</i></a> <a><i>phassena ye dhammā …</i></a> <a><i>cetanāya ye dhammā …</i></a> <a><i>adhimokkhena ye dhammā …</i></a> <a><i>manasikārena ye dhammā …</i></a> <a><i>hetūhi dhammehi ye dhammā …</i></a> <a><i>hetūhi ceva sahetukehi ca dhammehi ye dhammā …</i></a> <a><i>hetūhi ceva hetusampayuttehi ca dhammehi ye dhammā …</i></a> <a><i>āsavehi dhammehi ye dhammā …</i></a> <a><i>āsavehi ceva sāsavehi ca dhammehi ye dhammā …</i></a> <a><i>āsavehi ceva āsavasampayuttehi ca dhammehi ye dhammā …</i></a> <a><i>saṃyojanehi dhammehi ye dhammā …</i></a> <a><i>ganthehi dhammehi ye dhammā …</i></a> <a><i>oghehi dhammehi ye dhammā …</i></a> <a><i>yogehi dhammehi ye dhammā …</i></a> <a><i>nīvaraṇehi dhammehi ye dhammā …</i></a> <a><i>parāmāsehi dhammehi ye dhammā …</i></a> <a><i>upādānehi dhammehi ye dhammā …</i></a> <a><i>kilesehi dhammehi ye dhammā …</i></a> <a><i>kilesehi ceva saṃkilesikehi ca dhammehi ye dhammā …</i></a> <a><i>kilesehi ceva saṃkiliṭṭhehi ca dhammehi ye dhammā …</i></a> <a><i>kilesehi ceva kilesasampayuttehi ca dhammehi ye dhammā khandhasaṅgahena saṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi sampayuttā?</i></a> <a><i>Te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a> <a><i>Katihi vippayuttā?</i></a> <a><i>Ekena khandhena dasahāyatanehi dasahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<blockquote class="gatha">
<p><a data-var="etthantare gāthā potthakesu natthi (sya-all, pts-vp-pli1ed)" data-ref="sc9, ms31Dht_511"><i>Dve saccā pannarasindriyā,</i></a><br>
<a><i>Ekādasa paṭiccapadā;</i></a><br>
<a><i>Uddhaṃ puna ekādasa,</i></a><br>
<a><i>Gocchakapadamettha tiṃsavidhāti. [69]</i></a></p>
</blockquote>
<p class="endsection"><a data-ref="sc10, ms31Dht_512"><i>Saṅgahitena sampayuttavippayuttapadaniddeso ekādasamo.</i></a></p>
</article>
</section>
</div>
</body>
</html>
