<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.9">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.9. Navamanaya Sampayuttenasampayuttapadaniddesa</i></a></h1>
</div>
<p><a data-ref="sc1, pts-vp-pli67, ms31Dht_405, msdiv319"><i>Vedanākkhandhena ye dhammā …</i></a> <a><i>saññākkhandhena ye dhammā …</i></a> <a><i>saṅkhārakkhandhena ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā?</i></a> <a><i>Te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc2, ms31Dht_406, msdiv320"><i>Viññāṇakkhandhena ye dhammā …</i></a> <a><i>manāyatanena ye dhammā …</i></a> <a><i>cakkhuviññāṇadhātuyā ye dhammā …pe…</i></a> <a><i>manodhātuyā ye dhammā …</i></a> <a><i>manoviññāṇadhātuyā ye dhammā sampayuttā, tehi dhammehi ye dhammā sampayuttā …pe…</i></a> <a><i>te dhammā tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc3, ms31Dht_407, msdiv321"><i>Samudayasaccena ye dhammā …</i></a> <a><i>maggasaccena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc4, ms31Dht_408, msdiv322"><i>Manindriyena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc5, pts-vp-pli68, ms31Dht_409, msdiv323"><i>Sukhindriyena ye dhammā …</i></a> <a><i>dukkhindriyena ye dhammā …</i></a> <a><i>somanassindriyena ye dhammā …</i></a> <a><i>domanassindriyena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc6, ms31Dht_410, msdiv324"><i>Upekkhindriyena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena chahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc7, ms31Dht_411, msdiv325"><i>Saddhindriyena ye dhammā …</i></a> <a><i>vīriyindriyena ye dhammā …</i></a> <a><i>satindriyena ye dhammā …</i></a> <a><i>samādhindriyena ye dhammā …</i></a> <a><i>paññindriyena ye dhammā …</i></a> <a><i>anaññātaññassāmītindriyena ye dhammā …</i></a> <a><i>aññindriyena ye dhammā …</i></a> <a><i>aññātāvindriyena ye dhammā …</i></a> <a><i>avijjāya ye dhammā …</i></a> <a><i>avijjāpaccayā saṅkhārehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc8, ms31Dht_412, msdiv326"><i>Saṅkhārapaccayā viññāṇena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc9, ms31Dht_413, msdiv327"><i>Saḷāyatanapaccayā phassena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc10, ms31Dht_414, msdiv328"><i>Phassapaccayā vedanāya ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc11, pts-vp-pli69, ms31Dht_415, msdiv329"><i>Vedanāpaccayā taṇhāya ye dhammā …</i></a> <a><i>taṇhāpaccayā upādānena ye dhammā …</i></a> <a><i>kammabhavena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc12, ms31Dht_416, msdiv330"><i>Sokena ye dhammā …</i></a> <a><i>dukkhena ye dhammā …</i></a> <a><i>domanassena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc13, ms31Dht_417, msdiv331"><i>Upāyāsena ye dhammā …</i></a> <a><i>satipaṭṭhānena ye dhammā …</i></a> <a><i>sammappadhānena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc14, ms31Dht_418, msdiv332"><i>Iddhipādena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā dvīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc15, ms31Dht_419, msdiv333"><i>Jhānena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā dvīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc16, ms31Dht_420, msdiv334"><i>Appamaññāya ye dhammā …</i></a> <a><i>pañcahi indriyehi ye dhammā …</i></a> <a><i>pañcahi balehi ye dhammā …</i></a> <a><i>sattahi bojjhaṅgehi ye dhammā …</i></a> <a><i>ariyena aṭṭhaṅgikena maggena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc17, ms31Dht_421, msdiv335"><i>Phassena ye dhammā …</i></a> <a><i>cetanāya ye dhammā …</i></a> <a><i>manasikārena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc18, pts-vp-pli70, ms31Dht_422, msdiv336"><i>Vedanāya ye dhammā …</i></a> <a><i>saññāya ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena sattahi dhātūhi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc19, ms31Dht_423, msdiv337"><i>Cittena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc20, ms31Dht_424, msdiv338"><i>Adhimokkhena ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena dvīhi dhātūhi sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<h2><a><i>2.9.1. Tika</i></a></h2>
<p><a data-ref="sc21, ms31Dht_425, msdiv339"><i>Sukhāya vedanāya sampayuttehi dhammehi ye dhammā …</i></a> <a><i>dukkhāya vedanāya sampayuttehi dhammehi ye dhammā …</i></a> <a><i>adukkhamasukhāya vedanāya sampayuttehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā. (2)</i></a></p>
<p><a data-ref="sc22, ms31Dht_426, msdiv340"><i>Savitakkasavicārehi dhammehi ye dhammā …</i></a> <a><i>avitakkavicāramattehi dhammehi ye dhammā …</i></a> <a><i>pītisahagatehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā kehici sampayuttā. (6)</i></a></p>
<p><a data-ref="sc23, ms31Dht_427, msdiv341"><i>Sukhasahagatehi dhammehi ye dhammā …</i></a> <a><i>upekkhāsahagatehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā. (7)</i></a></p>
<h2><a><i>2.9.2. Duka</i></a></h2>
<h3><a><i>2.9.2.1. Hetugocchaka</i></a></h3>
<p><a data-ref="sc24, ms31Dht_428, msdiv342"><i>Hetūhi dhammehi ye dhammā …</i></a> <a><i>hetūhi ceva sahetukehi ca dhammehi ye dhammā …</i></a> <a><i>hetūhi ceva hetusampayuttehi ca dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc25, pts-vp-pli71, ms31Dht_429, msdiv343"><i>Sahetukehi ceva na ca hetūhi dhammehi ye dhammā …</i></a> <a><i>hetusampayuttehi ceva na ca hetūhi dhammehi ye dhammā …</i></a> <a><i>na hetusahetukehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā kehici sampayuttā.</i></a></p>
<h3><a><i>2.9.2.3. Āsavagocchaka</i></a></h3>
<p><a data-ref="sc26, ms31Dht_430, msdiv344"><i>Āsavehi dhammehi ye dhammā …</i></a> <a><i>āsavehi ceva sāsavehi ca dhammehi ye dhammā …</i></a> <a><i>āsavehi ceva āsavasampayuttehi ca dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc27, ms31Dht_431, msdiv345"><i>Āsavasampayuttehi ceva no ca āsavehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā kehici sampayuttā.</i></a></p>
<h3><a><i>2.9.2.4–9. Saṃyojanagocchakādi</i></a></h3>
<p><a data-ref="sc28, ms31Dht_432, msdiv346"><i>Saṃyojanehi … ganthehi … oghehi … yogehi … nīvaraṇehi … parāmāsehi dhammehi ye dhammā …</i></a> <a><i>parāmāsehi ceva parāmaṭṭhehi ca dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc29, ms31Dht_433, msdiv347"><i>Parāmāsasampayuttehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā kehici sampayuttā.</i></a></p>
<h3><a><i>2.9.2.10. Mahantaraduka</i></a></h3>
<p><a data-ref="sc30, ms31Dht_434, msdiv348"><i>Cittehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<p><a data-ref="sc31, pts-vp-pli72, ms31Dht_435, msdiv349"><i>Cetasikehi dhammehi ye dhammā …</i></a> <a><i>cittasampayuttehi dhammehi ye dhammā …</i></a> <a><i>cittasaṃsaṭṭhehi dhammehi ye dhammā …</i></a> <a><i>cittasaṃsaṭṭhasamuṭṭhānehi dhammehi ye dhammā …</i></a> <a><i>cittasaṃsaṭṭhasamuṭṭhānasahabhūhi dhammehi ye dhammā …</i></a> <a><i>cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena sattahi dhātūhi sampayuttā.</i></a></p>
<h3><a><i>2.9.2.11–13. Upādānagocchakādi</i></a></h3>
<p><a data-ref="sc32, ms31Dht_436, msdiv350"><i>Upādānehi dhammehi ye dhammā …</i></a> <a><i>kilesehi dhammehi ye dhammā …</i></a> <a><i>kilesehi ceva saṃkilesikehi ca dhammehi ye dhammā …</i></a> <a><i>kilesehi ceva saṃkiliṭṭhehi ca dhammehi ye dhammā …</i></a> <a><i>kilesehi ceva kilesasampayuttehi ca dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā tīhi khandhehi ekenāyatanena ekāya dhātuyā sampayuttā;</i></a> <a><i>ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc33, ms31Dht_437, msdiv351"><i>Saṃkiliṭṭhehi ceva no ca kilesehi dhammehi ye dhammā …</i></a> <a><i>kilesasampayuttehi ceva no ca kilesehi dhammehi ye dhammā …</i></a> <a><i>savitakkehi dhammehi ye dhammā …</i></a> <a><i>savicārehi dhammehi ye dhammā …</i></a> <a><i>sappītikehi dhammehi ye dhammā …</i></a> <a><i>pītisahagatehi dhammehi ye dhammā sampayuttā, tehi dhammehi ye dhammā sampayuttā …</i></a> <a><i>te dhammā ekena khandhena ekenāyatanena ekāya dhātuyā kehici sampayuttā.</i></a></p>
<p><a data-ref="sc34, ms31Dht_438, msdiv352"><i>Sukhasahagatehi dhammehi ye dhammā …</i></a> <a><i>upekkhāsahagatehi dhammehi ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā?</i></a> <a><i>Te dhammā ekena khandhena sampayuttā;</i></a> <a><i>ekenāyatanena ekāya dhātuyā kehici sampayuttā.</i></a></p>
<blockquote class="gatha">
<p><a data-var="imā tayo gāthāyo potthakesu natthi (sya-all,pts-vp-pli1ed)" data-ref="sc35, ms31Dht_439"><i>Arūpakkhandhā cattāro,</i></a><br>
<a><i>manāyatanameva ca;</i></a><br>
<a><i>Viññāṇadhātuyo satta,</i></a><br>
<a><i>dve saccā cuddasindriyā.</i></a></p>
<p><a data-ref="sc36, ms31Dht_440"><i>Paccaye dvādasa padā,</i></a><br>
<a><i>tato upari soḷasa;</i></a><br>
<a><i>Tikesu aṭṭha gocchake,</i></a><br>
<a><i>tecattālīsameva ca.</i></a></p>
<p><a data-ref="sc37, ms31Dht_441"><i>Mahantaraduke satta,</i></a><br>
<a><i>padā piṭṭhi dukesu cha;</i></a><br>
<a><i>Navamassa padassete,</i></a><br>
<a><i>niddese saṅgahaṃ gatāti. [120]</i></a></p>
</blockquote>
<p class="endsection"><a data-ref="sc38, ms31Dht_442"><i>Sampayuttena sampayuttapadaniddeso navamo.</i></a></p>
</article>
</section>
</div>
</body>
</html>
