<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="dt2.7">
<article>
<div class="hgroup">
<p class="division"><a><i>Dhātukathā</i></a></p>
<p><a><i>2 Niddesa</i></a></p>
<h1><a><i>2.7. Sattamanaya Sampayuttenavippayuttapadaniddesa</i></a></h1>
</div>
<p><a data-ref="sc1, pts-vp-pli63, ms31Dht_387, msdiv306"><i>Vedanākkhandhena ye dhammā …</i></a> <a><i>saññākkhandhena ye dhammā …</i></a> <a><i>saṅkhārakkhandhena ye dhammā …</i></a> <a><i>viññāṇakkhandhena ye dhammā …</i></a> <a><i>manāyatanena ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā?</i></a> <a><i>Te dhammā catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc2, ms31Dht_388, msdiv307"><i>Cakkhuviññāṇadhātuyā ye dhammā …pe…</i></a> <a><i>manodhātuyā ye dhammā …</i></a> <a><i>manoviññāṇadhātuyā ye dhammā sampayuttā, tehi dhammehi ye dhammā vippayuttā …</i></a> <a><i>te dhammā na kehici khandhehi na kehici āyatanehi ekāya dhātuyā vippayuttā.</i></a></p>
<p><a data-ref="sc3, ms31Dht_389, msdiv308"><i>Manindriyena ye dhammā sampayuttā, tehi dhammehi ye dhammā vippayuttā …</i></a> <a><i>te dhammā catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc4, ms31Dht_390, msdiv309"><i>Upekkhindriyena ye dhammā sampayuttā, tehi dhammehi ye dhammā vippayuttā …</i></a> <a><i>te dhammā na kehici khandhehi na kehici āyatanehi pañcahi dhātūhi vippayuttā.</i></a></p>
<p><a data-ref="sc5, pts-vp-pli64, ms31Dht_391, msdiv310"><i>Saṅkhārapaccayā viññāṇena ye dhammā …</i></a> <a><i>saḷāyatanapaccayā phassena ye dhammā …</i></a> <a><i>phassapaccayā vedanāya ye dhammā …</i></a> <a><i>phassena ye dhammā …</i></a> <a><i>vedanāya ye dhammā …</i></a> <a><i>saññāya ye dhammā …</i></a> <a><i>cetanāya ye dhammā …</i></a> <a><i>cittena ye dhammā …</i></a> <a><i>manasikārena ye dhammā sampayuttā, tehi dhammehi ye dhammā vippayuttā …</i></a> <a><i>te dhammā catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc6, ms31Dht_392, msdiv311"><i>Adhimokkhena ye dhammā sampayuttā, tehi dhammehi ye dhammā vippayuttā …</i></a> <a><i>te dhammā na kehici khandhehi na kehici āyatanehi ekāya dhātuyā vippayuttā.</i></a></p>
<p><a data-ref="sc7, ms31Dht_393, msdiv312"><i>Adukkhamasukhāya vedanāya sampayuttehi dhammehi ye dhammā …</i></a> <a><i>upekkhāsahagatehi dhammehi ye dhammā sampayuttā, tehi dhammehi ye dhammā vippayuttā …</i></a> <a><i>te dhammā na kehici khandhehi na kehici āyatanehi pañcahi dhātūhi vippayuttā.</i></a></p>
<p><a data-ref="sc8, ms31Dht_394, msdiv313"><i>Savitakkasavicārehi dhammehi ye dhammā sampayuttā, tehi dhammehi ye dhammā vippayuttā …</i></a> <a><i>te dhammā na kehici khandhehi na kehici āyatanehi ekāya dhātuyā vippayuttā.</i></a></p>
<p><a data-ref="sc9, ms31Dht_395, msdiv314"><i>Cittehi dhammehi ye dhammā …</i></a> <a><i>cetasikehi dhammehi ye dhammā …</i></a> <a><i>cittasampayuttehi dhammehi ye dhammā …</i></a> <a><i>cittasaṃsaṭṭhehi dhammehi ye dhammā …</i></a> <a><i>cittasaṃsaṭṭhasamuṭṭhānehi dhammehi ye dhammā …</i></a> <a><i>cittasaṃsaṭṭhasamuṭṭhānasahabhūhi dhammehi ye dhammā …</i></a> <a><i>cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā vippayuttā …</i></a> <a><i>te dhammā catūhi khandhehi ekenāyatanena sattahi dhātūhi vippayuttā;</i></a> <a><i>ekenāyatanena ekāya dhātuyā kehici vippayuttā.</i></a></p>
<p><a data-ref="sc10, ms31Dht_396, msdiv315"><i>Savitakkehi dhammehi ye dhammā …</i></a> <a><i>savicārehi dhammehi ye dhammā sampayuttā, tehi dhammehi ye dhammā vippayuttā …</i></a> <a><i>te dhammā na kehici khandhehi na kehici āyatanehi ekāya dhātuyā vippayuttā.</i></a></p>
<p><a data-ref="sc11, ms31Dht_397, msdiv316"><i>Upekkhāsahagatehi dhammehi ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā?</i></a> <a><i>Te dhammā na kehici khandhehi na kehici āyatanehi pañcahi dhātūhi vippayuttā.</i></a></p>
<blockquote class="gatha">
<p><a data-ref="sc12, pts-vp-pli65, ms31Dht_398"><i>Khandhā caturo āyatanañca mekaṃ,</i></a><br>
<a><i>Dhātūsu satta dvepi ca indriyato;</i></a><br>
<a><i>Tayo paṭicca tathariva phassapañcamā,</i></a><br>
<a><i>Adhimuccanā manasi tikesu tīṇi;</i></a><br>
<a><i>Sattantarā dve ca manena yuttā,</i></a><br>
<a><i>Vitakkavicāraṇā upekkhakāya cāti. [37]</i></a></p>
</blockquote>
<p class="endsection"><a data-ref="sc13, ms31Dht_399"><i>Sampayuttena vippayuttapadaniddeso sattamo.</i></a></p>
</article>
</section>
</div>
</body>
</html>
