<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="vb5">
<article>
<div class="hgroup">
<p class="division"><a><i>Vibhaṅga</i></a></p>
<h1><a><i>Indriyavibhaṅga</i></a></h1>
</div>
<h2><a><i>1. Abhidhammabhājanīya</i></a></h2>
<p><a data-var="vīriyindriyaṃ → viriyindriyaṃ (bj, sya-all, pts-vp-pli1)" data-ref="sc1, pts-vp-pli122, ms30Vbh_859, msdiv219"><i>Bāvīsatindriyāni—</i></a> <a><i>cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ.</i></a></p>
<p><a data-ref="sc2, ms30Vbh_860, msdiv220"><i>Tattha katamaṃ cakkhundriyaṃ?</i></a> <a><i>Yaṃ cakkhu catunnaṃ mahābhūtānaṃ upādāya pasādo …pe… suñño gāmopeso—</i></a> <a><i>idaṃ vuccati “cakkhundriyaṃ”. (1)</i></a></p>
<p><a data-ref="sc3, ms30Vbh_861"><i>Tattha katamaṃ sotindriyaṃ …pe…</i></a> <a><i>ghānindriyaṃ …pe…</i></a> <a><i>jivhindriyaṃ …pe…</i></a> <a><i>kāyindriyaṃ?</i></a> <a><i>Yo kāyo catunnaṃ mahābhūtānaṃ upādāya pasādo …pe… suñño gāmopeso—</i></a> <a><i>idaṃ vuccati “kāyindriyaṃ”. (5)</i></a></p>
<p><a data-ref="sc4, ms30Vbh_862"><i>Tattha katamaṃ manindriyaṃ?</i></a> <a><i>Ekavidhena manindriyaṃ—</i></a> <a><i>phassasampayuttaṃ.</i></a> <a><i>Duvidhena manindriyaṃ—</i></a> <a><i>atthi sahetukaṃ, atthi ahetukaṃ.</i></a> <a><i>Tividhena manindriyaṃ—</i></a> <a><i>atthi kusalaṃ, atthi akusalaṃ, atthi abyākataṃ.</i></a> <a><i>Catubbidhena manindriyaṃ—</i></a> <a><i>atthi kāmāvacaraṃ, atthi rūpāvacaraṃ, atthi arūpāvacaraṃ, atthi apariyāpannaṃ.</i></a> <a><i>Pañcavidhena manindriyaṃ—</i></a> <a><i>atthi sukhindriyasampayuttaṃ, atthi dukkhindriyasampayuttaṃ, atthi somanassindriyasampayuttaṃ, atthi domanassindriyasampayuttaṃ, atthi upekkhindriyasampayuttaṃ.</i></a> <a><i>Chabbidhena manindriyaṃ—</i></a> <a><i>cakkhuviññāṇaṃ …pe… manoviññāṇaṃ.</i></a> <a><i>Evaṃ chabbidhena manindriyaṃ.</i></a></p>
<p><a data-ref="sc5, ms30Vbh_863"><i>Sattavidhena manindriyaṃ—</i></a> <a><i>cakkhuviññāṇaṃ …pe… kāyaviññāṇaṃ, manodhātu, manoviññāṇadhātu.</i></a> <a><i>Evaṃ sattavidhena manindriyaṃ.</i></a></p>
<p><a data-ref="sc6, ms30Vbh_864"><i>Aṭṭhavidhena manindriyaṃ—</i></a> <a><i>cakkhuviññāṇaṃ …pe… kāyaviññāṇaṃ atthi sukhasahagataṃ, atthi dukkhasahagataṃ, manodhātu, manoviññāṇadhātu.</i></a> <a><i>Evaṃ aṭṭhavidhena manindriyaṃ.</i></a></p>
<p><a data-ref="sc7, ms30Vbh_865"><i>Navavidhena manindriyaṃ—</i></a> <a><i>cakkhuviññāṇaṃ …pe… kāyaviññāṇaṃ, manodhātu, manoviññāṇadhātu atthi kusalā, atthi akusalā, atthi abyākatā.</i></a> <a><i>Evaṃ navavidhena manindriyaṃ.</i></a></p>
<p><a data-ref="sc8, ms30Vbh_866"><i>Dasavidhena manindriyaṃ—</i></a> <a><i>cakkhuviññāṇaṃ …pe… kāyaviññāṇaṃ atthi sukhasahagataṃ, atthi dukkhasahagataṃ, manodhātu, manoviññāṇadhātu atthi kusalā, atthi akusalā, atthi abyākatā.</i></a> <a><i>Evaṃ dasavidhena manindriyaṃ …pe…</i></a> <a><i>evaṃ bahuvidhena manindriyaṃ.</i></a> <a><i>Idaṃ vuccati “manindriyaṃ”. (6)</i></a></p>
<p><a data-ref="sc9, ms30Vbh_867"><i>Tattha katamaṃ itthindriyaṃ?</i></a> <a><i>Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—</i></a> <a><i>idaṃ vuccati “itthindriyaṃ”. (7)</i></a></p>
<p><a data-ref="sc10, pts-vp-pli123, ms30Vbh_868"><i>Tattha katamaṃ purisindriyaṃ?</i></a> <a><i>Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—</i></a> <a><i>idaṃ vuccati “purisindriyaṃ”. (8)</i></a></p>
<p><a data-ref="sc11, ms30Vbh_869"><i>Tattha katamaṃ jīvitindriyaṃ?</i></a> <a><i>Jīvitindriyaṃ duvidhena—</i></a> <a><i>atthi rūpajīvitindriyaṃ, atthi arūpajīvitindriyaṃ.</i></a></p>
<p><a data-ref="sc12, ms30Vbh_870"><i>Tattha katamaṃ rūpajīvitindriyaṃ?</i></a> <a><i>Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—</i></a> <a><i>idaṃ vuccati “rūpajīvitindriyaṃ”.</i></a></p>
<p><a data-ref="sc13, ms30Vbh_871"><i>Tattha katamaṃ arūpajīvitindriyaṃ?</i></a> <a><i>Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—</i></a> <a><i>idaṃ vuccati “arūpajīvitindriyaṃ”.</i></a> <a><i>Idaṃ vuccati “jīvitindriyaṃ”. (9)</i></a></p>
<p><a data-ref="sc14, ms30Vbh_872"><i>Tattha katamaṃ sukhindriyaṃ?</i></a> <a><i>Yaṃ kāyikaṃ sātaṃ kāyikaṃ sukhaṃ kāyasamphassajaṃ sātaṃ sukhaṃ vedayitaṃ kāyasamphassajā sātā sukhā vedanā—</i></a> <a><i>idaṃ vuccati “sukhindriyaṃ”. (10)</i></a></p>
<p><a data-ref="sc15, ms30Vbh_873"><i>Tattha katamaṃ dukkhindriyaṃ?</i></a> <a><i>Yaṃ kāyikaṃ asātaṃ kāyikaṃ dukkhaṃ kāyasamphassajaṃ asātaṃ dukkhaṃ vedayitaṃ kāyasamphassajā asātā dukkhā vedanā—</i></a> <a><i>idaṃ vuccati “dukkhindriyaṃ”. (11)</i></a></p>
<p><a data-ref="sc16, ms30Vbh_874"><i>Tattha katamaṃ somanassindriyaṃ?</i></a> <a><i>Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>idaṃ vuccati “somanassindriyaṃ”. (12)</i></a></p>
<p><a data-ref="sc17, ms30Vbh_875"><i>Tattha katamaṃ domanassindriyaṃ?</i></a> <a><i>Yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā—</i></a> <a><i>idaṃ vuccati “domanassindriyaṃ”. (13)</i></a></p>
<p><a data-ref="sc18, ms30Vbh_876"><i>Tattha katamaṃ upekkhindriyaṃ?</i></a> <a><i>Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—</i></a> <a><i>idaṃ vuccati “upekkhindriyaṃ”. (14)</i></a></p>
<p><a data-ref="sc19, ms30Vbh_877"><i>Tattha katamaṃ saddhindriyaṃ?</i></a> <a><i>Yā saddhā saddahanā okappanā abhippasādo saddhā saddhindriyaṃ saddhābalaṃ—</i></a> <a><i>idaṃ vuccati “saddhindriyaṃ”. (15)</i></a></p>
<p><a data-ref="sc20, pts-vp-pli124, ms30Vbh_878"><i>Tattha katamaṃ vīriyindriyaṃ?</i></a> <a><i>Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ—</i></a> <a><i>idaṃ vuccati “vīriyindriyaṃ”. (16)</i></a></p>
<p><a data-ref="sc21, ms30Vbh_879"><i>Tattha katamaṃ satindriyaṃ?</i></a> <a><i>Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>idaṃ vuccati “satindriyaṃ”. (17)</i></a></p>
<p><a data-ref="sc22, ms30Vbh_880"><i>Tattha katamaṃ samādhindriyaṃ?</i></a> <a><i>Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>idaṃ vuccati “samādhindriyaṃ”. (18)</i></a></p>
<p><a data-ref="sc23, ms30Vbh_881"><i>Tattha katamaṃ paññindriyaṃ?</i></a> <a><i>Yā paññā pajānanā …pe… amoho dhammavicayo sammādiṭṭhi—</i></a> <a><i>idaṃ vuccati “paññindriyaṃ”. (19)</i></a></p>
<p><a data-ref="sc24, ms30Vbh_882"><i>Tattha katamaṃ anaññātaññassāmītindriyaṃ?</i></a> <a><i>Yā tesaṃ dhammānaṃ anaññātānaṃ adiṭṭhānaṃ appattānaṃ aviditānaṃ asacchikatānaṃ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—</i></a> <a><i>idaṃ vuccati “anaññātaññassāmītindriyaṃ”. (20)</i></a></p>
<p><a data-ref="sc25, ms30Vbh_883"><i>Tattha katamaṃ aññindriyaṃ?</i></a> <a><i>Yā tesaṃ dhammānaṃ ñātānaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—</i></a> <a><i>idaṃ vuccati “aññindriyaṃ”. (21)</i></a></p>
<p><a data-ref="sc26, ms30Vbh_884"><i>Tattha katamaṃ aññātāvindriyaṃ?</i></a> <a><i>Yā tesaṃ dhammānaṃ aññātāvīnaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—</i></a> <a><i>idaṃ vuccati “aññātāvindriyaṃ”. (22)</i></a></p>
<p class="endsutta"><a data-ref="sc27, ms30Vbh_885"><i>Abhidhammabhājanīyaṃ.</i></a></p>
<h2><a><i>2. Pañhāpucchaka</i></a></h2>
<p><a data-ref="sc28, pts-vp-pli125, ms30Vbh_886, msdiv221"><i>Bāvīsatindriyāni—</i></a> <a><i>cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ.</i></a></p>
<p><a data-ref="sc29, ms30Vbh_887, msdiv222"><i>Bāvīsatīnaṃ indriyānaṃ kati kusalā, kati akusalā, kati abyākatā …pe… kati saraṇā, kati araṇā?</i></a></p>
<h3><a><i>2.1. Tika</i></a></h3>
<p><a data-ref="sc30, ms30Vbh_888, msdiv223"><i>Dasindriyā abyākatā.</i></a> <a><i>Domanassindriyaṃ akusalaṃ.</i></a> <a><i>Anaññātaññassāmītindriyaṃ kusalaṃ.</i></a> <a><i>Cattārindriyā siyā kusalā, siyā abyākatā.</i></a> <a><i>Cha indriyā siyā kusalā, siyā akusalā, siyā abyākatā. (1)</i></a></p>
<p><a data-ref="sc31, ms30Vbh_889"><i>Dvādasindriyā na vattabbā—“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.</i></a> <a><i>Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā.</i></a> <a><i>Tīṇindriyā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.</i></a> <a><i>Jīvitindriyaṃ siyā sukhāya vedanāya sampayuttaṃ, siyā dukkhāya vedanāya sampayuttaṃ, siyā adukkhamasukhāya vedanāya sampayuttaṃ, siyā na vattabbaṃ—“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. (2)</i></a></p>
<p><a data-ref="sc32, ms30Vbh_890"><i>Sattindriyā nevavipākanavipākadhammadhammā.</i></a> <a><i>Tīṇindriyā vipākā.</i></a> <a><i>Dvindriyā vipākadhammadhammā.</i></a> <a><i>Aññindriyaṃ siyā vipākaṃ, siyā vipākadhammadhammaṃ.</i></a> <a><i>Navindriyā siyā vipākā, siyā vipākadhammadhammā, siyā nevavipākanavipākadhammadhammā. (3)</i></a></p>
<p><a data-ref="sc33, ms30Vbh_891"><i>Navindriyā upādinnupādāniyā.</i></a> <a><i>Domanassindriyaṃ anupādinnupādāniyaṃ.</i></a> <a><i>Tīṇindriyā anupādinnaanupādāniyā.</i></a> <a><i>Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā. (4)</i></a></p>
<p><a data-ref="sc34, ms30Vbh_892"><i>Navindriyā asaṃkiliṭṭhasaṃkilesikā.</i></a> <a><i>Domanassindriyaṃ saṃkiliṭṭhasaṃkilesikaṃ.</i></a> <a><i>Tīṇindriyā asaṃkiliṭṭhaasaṃkilesikā.</i></a> <a><i>Tīṇindriyā siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā.</i></a> <a><i>Cha indriyā siyā saṃkiliṭṭhasaṃkilesikā, siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. (5)</i></a></p>
<p><a data-ref="sc35, ms30Vbh_893"><i>Navindriyā avitakkaavicārā.</i></a> <a><i>Domanassindriyaṃ savitakkasavicāraṃ.</i></a> <a><i>Upekkhindriyaṃ siyā savitakkasavicāraṃ, siyā avitakkaavicāraṃ.</i></a> <a><i>Ekādasindriyā siyā savitakkasavicārā, siyā avitakkavicāramattā, siyā avitakkaavicārā. (6)</i></a></p>
<p><a data-ref="sc36, pts-vp-pli126, ms30Vbh_894"><i>Ekādasindriyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.</i></a> <a><i>Somanassindriyaṃ siyā pītisahagataṃ na sukhasahagataṃ na upekkhāsahagataṃ, siyā na vattabbaṃ—“pītisahagatan”ti.</i></a> <a><i>Cha indriyā siyā pītisahagatā, siyā sukhasahagatā, siyā upekkhāsahagatā.</i></a> <a><i>Cattārindriyā siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi. (7)</i></a></p>
<p><a data-ref="sc37, ms30Vbh_895"><i>Pannarasindriyā neva dassanena na bhāvanāya pahātabbā.</i></a> <a><i>Domanassindriyaṃ siyā dassanena pahātabbaṃ, siyā bhāvanāya pahātabbaṃ.</i></a> <a><i>Cha indriyā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā. (8)</i></a></p>
<p><a data-ref="sc38, ms30Vbh_896"><i>Pannarasindriyā neva dassanena na bhāvanāya pahātabbahetukā.</i></a> <a><i>Domanassindriyaṃ siyā dassanena pahātabbahetukaṃ, siyā bhāvanāya pahātabbahetukaṃ.</i></a> <a><i>Cha indriyā siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā. (9)</i></a></p>
<p><a data-ref="sc39, ms30Vbh_897"><i>Dasindriyā nevācayagāmināpacayagāmino.</i></a> <a><i>Domanassindriyaṃ ācayagāmi.</i></a> <a><i>Anaññātaññassāmītindriyaṃ apacayagāmi.</i></a> <a><i>Aññindriyaṃ siyā apacayagāmi, siyā nevācayagāmināpacayagāmi.</i></a> <a><i>Navindriyā siyā ācayagāmino, siyā apacayagāmino, siyā nevācayagāmināpacayagāmino. (10)</i></a></p>
<p><a data-ref="sc40, ms30Vbh_898"><i>Dasindriyā nevasekkhanāsekkhā.</i></a> <a><i>Dvindriyā sekkhā.</i></a> <a><i>Aññātāvindriyaṃ asekkhaṃ.</i></a> <a><i>Navindriyā siyā sekkhā, siyā asekkhā, siyā nevasekkhanāsekkhā. (11)</i></a></p>
<p><a data-ref="sc41, ms30Vbh_899"><i>Dasindriyā parittā.</i></a> <a><i>Tīṇindriyā appamāṇā.</i></a> <a><i>Navindriyā siyā parittā, siyā mahaggatā, siyā appamāṇā. (12)</i></a></p>
<p><a data-ref="sc42, ms30Vbh_900"><i>Sattindriyā anārammaṇā.</i></a> <a><i>Dvindriyā parittārammaṇā.</i></a> <a><i>Tīṇindriyā appamāṇārammaṇā.</i></a> <a><i>Domanassindriyaṃ siyā parittārammaṇaṃ siyā mahaggatārammaṇaṃ, na appamāṇārammaṇaṃ, siyā na vattabbaṃ—“parittārammaṇan”tipi, “mahaggatārammaṇan”tipi.</i></a> <a><i>Navindriyā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi. (13)</i></a></p>
<p><a data-ref="sc43, ms30Vbh_901"><i>Navindriyā majjhimā.</i></a> <a><i>Domanassindriyaṃ hīnaṃ.</i></a> <a><i>Tīṇindriyā paṇītā.</i></a> <a><i>Tīṇindriyā siyā majjhimā, siyā paṇītā.</i></a> <a><i>Cha indriyā siyā hīnā, siyā majjhimā, siyā paṇītā. (14)</i></a></p>
<p><a data-ref="sc44, pts-vp-pli127, ms30Vbh_902"><i>Dasindriyā aniyatā.</i></a> <a><i>Anaññātaññassāmītindriyaṃ sammattaniyataṃ.</i></a> <a><i>Cattārindriyā siyā sammattaniyatā, siyā aniyatā.</i></a> <a><i>Domanassindriyaṃ siyā micchattaniyataṃ, siyā aniyataṃ.</i></a> <a><i>Cha indriyā siyā micchattaniyatā, siyā sammattaniyatā, siyā aniyatā. (15)</i></a></p>
<p><a data-ref="sc45, ms30Vbh_903"><i>Sattindriyā anārammaṇā.</i></a> <a><i>Cattārindriyā na vattabbā—“maggārammaṇā”tipi, “maggahetukā”tipi, “maggādhipatino”tipi.</i></a> <a><i>Anaññātaññassāmītindriyaṃ na maggārammaṇaṃ, siyā maggahetukaṃ, siyā maggādhipati, siyā na vattabbaṃ—“maggahetukan”tipi, “maggādhipatī”tipi.</i></a> <a><i>Aññindriyaṃ na maggārammaṇaṃ, siyā maggahetukaṃ, siyā maggādhipati, siyā na vattabbaṃ—“maggahetukan”tipi, “maggādhipatī”tipi.</i></a> <a><i>Navindriyā siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi. (16)</i></a></p>
<p><a data-ref="sc46, ms30Vbh_904"><i>Dasindriyā siyā uppannā, siyā uppādino, na vattabbā—“anuppannā”ti.</i></a> <a><i>Dvindriyā siyā uppannā, siyā anuppannā, na vattabbā—“uppādino”ti.</i></a> <a><i>Dasindriyā siyā uppannā, siyā anuppannā, siyā uppādino. (17)</i></a></p>
<p><a data-ref="sc47, ms30Vbh_905"><i>Siyā atītā, siyā anāgatā, siyā paccuppannā. (18)</i></a></p>
<p><a data-ref="sc48, ms30Vbh_906"><i>Sattindriyā anārammaṇā.</i></a> <a><i>Dvindriyā paccuppannārammaṇā.</i></a> <a><i>Tīṇindriyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.</i></a> <a><i>Dasindriyā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi. (19)</i></a></p>
<p><a data-ref="sc49, ms30Vbh_907"><i>Siyā ajjhattā, siyā bahiddhā, siyā ajjhattabahiddhā. (20)</i></a></p>
<p><a data-ref="sc50, ms30Vbh_908"><i>Sattindriyā anārammaṇā.</i></a> <a><i>Tīṇindriyā bahiddhārammaṇā.</i></a> <a><i>Cattārindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, aṭṭhindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi. (21)</i></a></p>
<p><a data-ref="sc51, ms30Vbh_909"><i>Pañcindriyā anidassanasappaṭighā.</i></a> <a><i>Sattarasindriyā anidassanaappaṭighā. (22)</i></a></p>
<h3><a><i>2.2. 2.2 Duka</i></a></h3>
<h4><a><i>2.2.1. Hetugocchaka</i></a></h4>
<p><a data-ref="sc52, ms30Vbh_910, msdiv224"><i>Cattārindriyā hetū.</i></a> <a><i>Aṭṭhārasindriyā na hetū.</i></a> <a><i>Sattindriyā sahetukā.</i></a> <a><i>Navindriyā ahetukā.</i></a> <a><i>Cha indriyā siyā sahetukā, siyā ahetukā.</i></a> <a><i>Sattindriyā hetusampayuttā.</i></a> <a><i>Navindriyā hetuvippayuttā.</i></a> <a><i>Cha indriyā siyā hetusampayuttā, siyā hetuvippayuttā.</i></a> <a><i>Cattārindriyā hetū ceva sahetukā ca.</i></a> <a><i>Navindriyā na vattabbā—“hetū ceva sahetukā cā”tipi, “sahetukā ceva na ca hetū”tipi.</i></a> <a><i>Tīṇindriyā na vattabbā—“hetū ceva sahetukā cā”ti.</i></a> <a><i>Sahetukā ceva na ca hetū.</i></a> <a><i>Cha indriyā na vattabbā—“hetū ceva sahetukā cā”ti, siyā sahetukā ceva na ca hetū, siyā na vattabbā—“sahetukā ceva na ca hetū”ti.</i></a></p>
<p><a data-ref="sc53, pts-vp-pli128, ms30Vbh_911"><i>Cattārindriyā hetū ceva hetusampayuttā ca.</i></a> <a><i>Navindriyā na vattabbā—“hetū ceva hetusampayuttā cā”tipi, “hetusampayuttā ceva na ca hetū”tipi.</i></a> <a><i>Tīṇindriyā na vattabbā—“hetū ceva hetusampayuttā cā”ti, hetusampayuttā ceva na ca hetū.</i></a> <a><i>Cha indriyā na vattabbā—“hetū ceva hetusampayuttā cā”ti, siyā hetusampayuttā ceva na ca hetū, siyā na vattabbā—“hetusampayuttā ceva na ca hetū”ti.</i></a></p>
<p><a data-ref="sc54, ms30Vbh_912"><i>Navindriyā na hetū ahetukā.</i></a> <a><i>Tīṇindriyā na hetū sahetukā.</i></a> <a><i>Cattārindriyā na vattabbā—“na hetū sahetukā”tipi, “na hetū ahetukā”tipi.</i></a> <a><i>Cha indriyā siyā na hetū sahetukā, siyā na hetū ahetukā.</i></a></p>
<h4><a><i>2.2.2. Cūḷantaraduka</i></a></h4>
<p><a data-ref="sc55, ms30Vbh_913"><i>Sappaccayā.</i></a> <a><i>Saṅkhatā.</i></a> <a><i>Anidassanā.</i></a> <a><i>Pañcindriyā sappaṭighā.</i></a> <a><i>Sattarasindriyā appaṭighā.</i></a> <a><i>Sattindriyā rūpā.</i></a> <a><i>Cuddasindriyā arūpā.</i></a> <a><i>Jīvitindriyaṃ siyā rūpaṃ, siyā arūpaṃ.</i></a> <a><i>Dasindriyā lokiyā.</i></a> <a><i>Tīṇindriyā lokuttarā.</i></a> <a><i>Navindriyā siyā lokiyā, siyā lokuttarā;</i></a> <a><i>kenaci viññeyyā, kenaci na viññeyyā.</i></a></p>
<h4><a><i>2.2.3. Āsavagocchaka</i></a></h4>
<p><a data-ref="sc56, ms30Vbh_914"><i>No āsavā.</i></a> <a><i>Dasindriyā sāsavā.</i></a> <a><i>Tīṇindriyā anāsavā.</i></a> <a><i>Navindriyā siyā sāsavā, siyā anāsavā.</i></a> <a><i>Pannarasindriyā āsavavippayuttā.</i></a> <a><i>Domanassindriyaṃ āsavasampayuttaṃ.</i></a> <a><i>Cha indriyā siyā āsavasampayuttā, siyā āsavavippayuttā.</i></a> <a><i>Dasindriyā na vattabbā—“āsavā ceva sāsavā cā”ti, sāsavā ceva no ca āsavā.</i></a> <a><i>Tīṇindriyā na vattabbā—“āsavā ceva sāsavā cā”tipi, “sāsavā ceva no ca āsavā”tipi.</i></a> <a><i>Navindriyā na vattabbā—“āsavā ceva sāsavā cā”ti, siyā sāsavā ceva no ca āsavā, siyā na vattabbā—“sāsavā ceva no ca āsavā”ti.</i></a></p>
<p><a data-ref="sc57, ms30Vbh_915"><i>Pannarasindriyā na vattabbā—“āsavā ceva āsavasampayuttā cā”tipi, “āsavasampayuttā ceva no ca āsavā”tipi.</i></a> <a><i>Domanassindriyaṃ na vattabbaṃ—“āsavo ceva āsavasampayuttañcā”ti, āsavasampayuttañceva no ca āsavo.</i></a> <a><i>Cha indriyā na vattabbā—“āsavā ceva āsavasampayuttā cā”ti, siyā āsavasampayuttā ceva no ca āsavā, siyā na vattabbā—“āsavasampayuttā ceva no ca āsavā”ti.</i></a> <a><i>Navindriyā āsavavippayuttasāsavā.</i></a> <a><i>Tīṇindriyā āsavavippayuttaanāsavā.</i></a> <a><i>Domanassindriyaṃ na vattabbaṃ—“āsavavippayuttasāsavan”tipi, “āsavavippayuttaanāsavan”tipi.</i></a> <a><i>Tīṇindriyā siyā āsavavippayuttasāsavā, siyā āsavavippayuttaanāsavā.</i></a> <a><i>Cha indriyā siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi.</i></a></p>
<h4><a><i>2.2.4. Saṃyojanagocchaka</i></a></h4>
<p><a data-ref="sc58, pts-vp-pli129, ms30Vbh_916"><i>No saṃyojanā.</i></a> <a><i>Dasindriyā saṃyojaniyā.</i></a> <a><i>Tīṇindriyā asaṃyojaniyā.</i></a> <a><i>Navindriyā siyā saṃyojaniyā, siyā asaṃyojaniyā.</i></a> <a><i>Pannarasindriyā saṃyojanavippayuttā.</i></a> <a><i>Domanassindriyaṃ saṃyojanasampayuttaṃ.</i></a> <a><i>Cha indriyā siyā saṃyojanasampayuttā, siyā saṃyojanavippayuttā.</i></a> <a><i>Dasindriyā na vattabbā—“saṃyojanā ceva saṃyojaniyā cā”ti, saṃyojaniyā ceva no ca saṃyojanā.</i></a> <a><i>Tīṇindriyā na vattabbā—“saṃyojanā ceva saṃyojaniyā cā”tipi, “saṃyojaniyā ceva no ca saṃyojanā”tipi.</i></a> <a><i>Navindriyā na vattabbā—“saṃyojanā ceva saṃyojaniyā cā”ti, siyā saṃyojaniyā ceva no ca saṃyojanā, siyā na vattabbā—“saṃyojaniyā ceva no ca saṃyojanā”ti.</i></a></p>
<p><a data-ref="sc59, ms30Vbh_917"><i>Pannarasindriyā na vattabbā—“saṃyojanā ceva saṃyojanasampayuttā cā”tipi, “saṃyojanasampayuttā ceva no ca saṃyojanā”tipi.</i></a> <a><i>Domanassindriyaṃ na vattabbaṃ—“saṃyojanañceva saṃyojanasampayuttañcā”ti, saṃyojanasampayuttañceva no ca saṃyojanaṃ.</i></a> <a><i>Cha indriyā na vattabbā—“saṃyojanā ceva saṃyojanasampayuttā cā”ti, siyā saṃyojanasampayuttā ceva no ca saṃyojanā, siyā na vattabbā—“saṃyojanasampayuttā ceva no ca saṃyojanā”ti.</i></a></p>
<p><a data-ref="sc60, ms30Vbh_918"><i>Navindriyā saṃyojanavippayuttasaṃyojaniyā.</i></a> <a><i>Tīṇindriyā saṃyojanavippayuttaasaṃyojaniyā.</i></a> <a><i>Domanassindriyaṃ na vattabbaṃ—“saṃyojanavippayuttasaṃyojaniyan”tipi, “saṃyojanavippayuttaasaṃyojaniyan”tipi.</i></a> <a><i>Tīṇindriyā siyā saṃyojanavippayuttasaṃyojaniyā, siyā saṃyojanavippayuttaasaṃyojaniyā.</i></a> <a><i>Cha indriyā siyā saṃyojanavippayuttasaṃyojaniyā, siyā saṃyojanavippayuttaasaṃyojaniyā, siyā na vattabbā—“saṃyojanavippayuttasaṃyojaniyā”tipi, “saṃyojanavippayuttaasaṃyojaniyā”tipi.</i></a></p>
<h4><a><i>2.2.5. Ganthagocchaka</i></a></h4>
<p><a data-ref="sc61, ms30Vbh_919"><i>No ganthā.</i></a> <a><i>Dasindriyā ganthaniyā.</i></a> <a><i>Tīṇindriyā aganthaniyā.</i></a> <a><i>Navindriyā siyā ganthaniyā, siyā aganthaniyā.</i></a> <a><i>Pannarasindriyā ganthavippayuttā.</i></a> <a><i>Domanassindriyaṃ ganthasampayuttaṃ.</i></a> <a><i>Cha indriyā siyā ganthasampayuttā, siyā ganthavippayuttā.</i></a> <a><i>Dasindriyā na vattabbā—“ganthā ceva ganthaniyā cā”ti, ganthaniyā ceva no ca ganthā.</i></a> <a><i>Tīṇindriyā na vattabbā—“ganthā ceva ganthaniyā cā”tipi, “ganthaniyā ceva no ca ganthā”tipi.</i></a> <a><i>Navindriyā na vattabbā—“ganthā ceva ganthaniyā cā”ti, siyā ganthaniyā ceva no ca ganthā, siyā na vattabbā—“ganthaniyā ceva no ca ganthā”ti.</i></a></p>
<p><a data-ref="sc62, ms30Vbh_920"><i>Pannarasindriyā na vattabbā—“ganthā ceva ganthasampayuttā cā”tipi, “ganthasampayuttā ceva no ca ganthā”tipi.</i></a> <a><i>Domanassindriyaṃ na vattabbaṃ—“gantho ceva ganthasampayuttañcā”ti, ganthasampayuttañceva no ca gantho.</i></a> <a><i>Cha indriyā na vattabbā—“ganthā ceva ganthasampayuttā cā”ti, siyā ganthasampayuttā ceva no ca ganthā, siyā na vattabbā—“ganthasampayuttā ceva no ca ganthā”ti.</i></a></p>
<p><a data-ref="sc63, pts-vp-pli130, ms30Vbh_921"><i>Navindriyā ganthavippayuttaganthaniyā.</i></a> <a><i>Tīṇindriyā ganthavippayuttaaganthaniyā.</i></a> <a><i>Domanassindriyaṃ na vattabbaṃ—“ganthavippayuttaganthaniyan”tipi, “ganthavippayuttaaganthaniyan”tipi.</i></a> <a><i>Tīṇindriyā siyā ganthavippayuttaganthaniyā, siyā ganthavippayuttaaganthaniyā.</i></a> <a><i>Cha indriyā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.</i></a></p>
<h2><a><i>5.2.2.6. Oghayoganīvaraṇagocchaka</i></a></h2>
<p><a data-ref="sc64, ms30Vbh_922"><i>No oghā …pe…</i></a> <a><i>no yogā …pe…</i></a> <a><i>no nīvaraṇā.</i></a> <a><i>Dasindriyā nīvaraṇiyā.</i></a> <a><i>Tīṇindriyā anīvaraṇiyā.</i></a> <a><i>Navindriyā siyā nīvaraṇiyā, siyā anīvaraṇiyā.</i></a> <a><i>Pannarasindriyā nīvaraṇavippayuttā.</i></a> <a><i>Domanassindriyaṃ nīvaraṇasampayuttaṃ.</i></a> <a><i>Cha indriyā siyā nīvaraṇasampayuttā, siyā nīvaraṇavippayuttā.</i></a> <a><i>Dasindriyā na vattabbā—“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.</i></a> <a><i>Tīṇindriyā na vattabbā—“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi.</i></a> <a><i>Navindriyā na vattabbā—“nīvaraṇā ceva nīvaraṇiyā cā”ti, siyā nīvaraṇiyā ceva no ca nīvaraṇā, siyā na vattabbā—“nīvaraṇiyā ceva no ca nīvaraṇā”ti.</i></a></p>
<p><a data-ref="sc65, ms30Vbh_923"><i>Pannarasindriyā na vattabbā—“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.</i></a> <a><i>Domanassindriyaṃ na vattabbaṃ—“nīvaraṇañceva nīvaraṇasampayuttañcā”ti, nīvaraṇasampayuttañceva no ca nīvaraṇaṃ.</i></a> <a><i>Cha indriyā na vattabbā—“nīvaraṇā ceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇā, siyā na vattabbā—“nīvaraṇasampayuttā ceva no ca nīvaraṇā”ti.</i></a></p>
<p><a data-ref="sc66, ms30Vbh_924"><i>Navindriyā nīvaraṇavippayuttanīvaraṇiyā.</i></a> <a><i>Tīṇindriyā nīvaraṇavippayuttaanīvaraṇiyā.</i></a> <a><i>Domanassindriyaṃ na vattabbaṃ—“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi.</i></a> <a><i>Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā.</i></a> <a><i>Cha indriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.</i></a></p>
<h4><a><i>2.2.9. Parāmāsagocchaka</i></a></h4>
<p><a data-ref="sc67, pts-vp-pli131, ms30Vbh_925"><i>No parāmāsā.</i></a> <a><i>Dasindriyā parāmaṭṭhā.</i></a> <a><i>Tīṇindriyā aparāmaṭṭhā.</i></a> <a><i>Navindriyā siyā parāmaṭṭhā, siyā aparāmaṭṭhā.</i></a> <a><i>Soḷasindriyā parāmāsavippayuttā.</i></a> <a><i>Cha indriyā siyā parāmāsasampayuttā, siyā parāmāsavippayuttā.</i></a> <a><i>Dasindriyā na vattabbā—“parāmāsā ceva parāmaṭṭhā cā”ti, parāmaṭṭhā ceva no ca parāmāsā.</i></a> <a><i>Tīṇindriyā na vattabbā—“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi.</i></a> <a><i>Navindriyā na vattabbā—“parāmāsā ceva parāmaṭṭhā cā”ti, siyā parāmaṭṭhā ceva no ca parāmāsā, siyā na vattabbā—“parāmaṭṭhā ceva no ca parāmāsā”ti.</i></a> <a><i>Dasindriyā parāmāsavippayuttaparāmaṭṭhā.</i></a> <a><i>Tīṇindriyā parāmāsavippayuttaaparāmaṭṭhā.</i></a> <a><i>Tīṇindriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā.</i></a> <a><i>Cha indriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.</i></a></p>
<h4><a><i>2.2.10. Mahantaraduka</i></a></h4>
<p><a data-ref="sc68, ms30Vbh_926"><i>Sattindriyā anārammaṇā.</i></a> <a><i>Cuddasindriyā sārammaṇā.</i></a> <a><i>Jīvitindriyā siyā sārammaṇaṃ, siyā anārammaṇaṃ.</i></a> <a><i>Ekavīsatindriyā no cittā.</i></a> <a><i>Manindriyaṃ cittaṃ.</i></a> <a><i>Terasindriyā cetasikā.</i></a> <a><i>Aṭṭhindriyā acetasikā.</i></a> <a><i>Jīvitindriyaṃ siyā cetasikaṃ, siyā acetasikaṃ.</i></a> <a><i>Terasindriyā cittasampayuttā.</i></a> <a><i>Sattindriyā cittavippayuttā.</i></a> <a><i>Jīvitindriyaṃ siyā cittasampayuttaṃ, siyā cittavippayuttaṃ.</i></a> <a><i>Manindriyaṃ na vattabbaṃ—“cittena sampayuttan”tipi, “cittena vippayuttan”tipi.</i></a></p>
<p><a data-ref="sc69, ms30Vbh_927"><i>Terasindriyā cittasaṃsaṭṭhā.</i></a> <a><i>Sattindriyā cittavisaṃsaṭṭhā.</i></a> <a><i>Jīvitindriyaṃ siyā cittasaṃsaṭṭhaṃ, siyā cittavisaṃsaṭṭhaṃ.</i></a> <a><i>Manindriyaṃ na vattabbaṃ—“cittena saṃsaṭṭhan”tipi, “cittena visaṃsaṭṭhan”tipi.</i></a> <a><i>Terasindriyā cittasamuṭṭhānā.</i></a> <a><i>Aṭṭhindriyā no cittasamuṭṭhānā.</i></a> <a><i>Jīvitindriyaṃ siyā cittasamuṭṭhānaṃ, siyā no cittasamuṭṭhānaṃ.</i></a></p>
<p><a data-ref="sc70, ms30Vbh_928"><i>Terasindriyā cittasahabhuno.</i></a> <a><i>Aṭṭhindriyā no cittasahabhuno.</i></a> <a><i>Jīvitindriyaṃ siyā cittasahabhū, siyā no cittasahabhū.</i></a> <a><i>Terasindriyā cittānuparivattino.</i></a> <a><i>Aṭṭhindriyā no cittānuparivattino.</i></a> <a><i>Jīvitindriyaṃ siyā cittānuparivatti, siyā no cittānuparivatti.</i></a></p>
<p><a data-ref="sc71, ms30Vbh_929"><i>Terasindriyā cittasaṃsaṭṭhasamuṭṭhānā.</i></a> <a><i>Aṭṭhindriyā no cittasaṃsaṭṭhasamuṭṭhānā.</i></a> <a><i>Jīvitindriyaṃ siyā cittasaṃsaṭṭhasamuṭṭhānaṃ, siyā no cittasaṃsaṭṭhasamuṭṭhānaṃ.</i></a> <a><i>Terasindriyā cittasaṃsaṭṭhasamuṭṭhānasahabhuno.</i></a> <a><i>Aṭṭhindriyā no cittasaṃsaṭṭhasamuṭṭhānasahabhuno.</i></a> <a><i>Jīvitindriyaṃ siyā cittasaṃsaṭṭhasamuṭṭhānasahabhū, siyā no cittasaṃsaṭṭhasamuṭṭhānasahabhū.</i></a> <a><i>Terasindriyā cittasaṃsaṭṭhasamuṭṭhānānuparivattino.</i></a> <a><i>Aṭṭhindriyā no cittasaṃsaṭṭhasamuṭṭhānānuparivattino.</i></a> <a><i>Jīvitindriyaṃ siyā cittasaṃsaṭṭhasamuṭṭhānānuparivatti, siyā no cittasaṃsaṭṭhasamuṭṭhānānuparivatti.</i></a></p>
<h4><a><i>2.2.11. Upādānagocchaka</i></a></h4>
<p><a data-ref="sc72, pts-vp-pli132, ms30Vbh_930"><i>Cha indriyā ajjhattikā.</i></a> <a><i>Soḷasindriyā bāhirā.</i></a> <a><i>Sattindriyā upādā.</i></a> <a><i>Cuddasindriyā no upādā.</i></a> <a><i>Jīvitindriyaṃ siyā upādā, siyā no upādā.</i></a> <a><i>Navindriyā upādinnā.</i></a> <a><i>Cattārindriyā anupādinnā.</i></a> <a><i>Navindriyā siyā upādinnā, siyā anupādinnā.</i></a></p>
<h4><a><i>2.2.12. Kilesagocchaka</i></a></h4>
<p><a data-ref="sc73, ms30Vbh_931"><i>No upādānā.</i></a> <a><i>Dasindriyā upādāniyā.</i></a> <a><i>Tīṇindriyā anupādāniyā.</i></a> <a><i>Navindriyā siyā upādāniyā, siyā anupādāniyā.</i></a> <a><i>Soḷasindriyā upādānavippayuttā.</i></a> <a><i>Cha indriyā siyā upādānasampayuttā, siyā upādānavippayuttā.</i></a> <a><i>Dasindriyā na vattabbā—“upādānā ceva upādāniyā cā”ti, upādāniyā ceva no ca upādānā.</i></a> <a><i>Tīṇindriyā na vattabbā—“upādānā ceva upādāniyā cā”tipi, “upādāniyā ceva no ca upādānā”tipi.</i></a> <a><i>Navindriyā na vattabbā—“upādānā ceva upādāniyā cā”ti, siyā upādāniyā ceva no ca upādānā.</i></a> <a><i>Dasindriyā siyā upādāniyā ceva no ca upādānā, siyā na vattabbā—“upādāniyā ceva no ca upādānā”ti.</i></a></p>
<p><a data-ref="sc74, ms30Vbh_932"><i>Soḷasindriyā na vattabbā—“upādānā ceva upādānasampayuttā cā”tipi, “upādānasampayuttā ceva no ca upādānā”tipi.</i></a> <a><i>Cha indriyā na vattabbā—“upādānā ceva upādānasampayuttā cā”ti, siyā upādānasampayuttā ceva no ca upādānā, siyā na vattabbā—“upādānasampayuttā ceva no ca upādānā”ti.</i></a> <a><i>Dasindriyā upādānavippayuttaupādāniyā.</i></a> <a><i>Tīṇindriyā upādānavippayuttaanupādāniyā.</i></a> <a><i>Tīṇindriyā siyā upādānavippayuttaupādāniyā, siyā upādānavippayuttaanupādāniyā.</i></a> <a><i>Cha indriyā siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.</i></a></p>
<h4><a><i>2.2.13. Piṭṭhiduka</i></a></h4>
<p><a data-ref="sc75, ms30Vbh_933"><i>No kilesā.</i></a> <a><i>Dasindriyā saṃkilesikā.</i></a> <a><i>Tīṇindriyā asaṃkilesikā.</i></a> <a><i>Navindriyā siyā saṃkilesikā, siyā asaṃkilesikā.</i></a> <a><i>Pannarasindriyā asaṃkiliṭṭhā.</i></a> <a><i>Domanassindriyaṃ saṃkiliṭṭhaṃ.</i></a> <a><i>Cha indriyā siyā saṃkiliṭṭhā, siyā asaṃkiliṭṭhā.</i></a> <a><i>Pannarasindriyā kilesavippayuttā.</i></a> <a><i>Domanassindriyaṃ kilesasampayuttaṃ.</i></a> <a><i>Cha indriyā siyā kilesasampayuttā, siyā kilesavippayuttā.</i></a> <a><i>Dasindriyā na vattabbā—“kilesā ceva saṃkilesikā cā”ti, saṃkilesikā ceva no ca kilesā.</i></a> <a><i>Tīṇindriyā na vattabbā—“kilesā ceva saṃkilesikā cā”tipi, “saṃkilesikā ceva no ca kilesā”tipi.</i></a> <a><i>Navindriyā na vattabbā—“kilesā ceva saṃkilesikā cā”ti, siyā saṃkilesikā ceva no ca kilesā, siyā na vattabbā—“saṃkilesikā ceva no ca kilesā”ti.</i></a></p>
<p><a data-ref="sc76, pts-vp-pli133, ms30Vbh_934"><i>Pannarasindriyā na vattabbā—“kilesā ceva saṃkiliṭṭhā cā”tipi, “saṃkiliṭṭhā ceva no ca kilesā”tipi.</i></a> <a><i>Domanassindriyaṃ na vattabbaṃ—“kileso ceva saṃkiliṭṭhañcā”ti, saṃkiliṭṭhañceva no ca kileso.</i></a> <a><i>Cha indriyā na vattabbā—“kilesā ceva saṃkiliṭṭhā cā”ti, siyā saṃkiliṭṭhā ceva no ca kilesā, siyā na vattabbā—“saṃkiliṭṭhā ceva no ca kilesā”ti.</i></a></p>
<p><a data-ref="sc77, ms30Vbh_935"><i>Pannarasindriyā na vattabbā—“kilesā ceva kilesasampayuttā cā”tipi, “kilesasampayuttā ceva no ca kilesā”tipi.</i></a> <a><i>Domanassindriyaṃ na vattabbaṃ—“kileso ceva kilesasampayuttañcā”ti, kilesasampayuttañceva no ca kileso.</i></a> <a><i>Cha indriyā na vattabbā—“kilesā ceva kilesasampayuttā cā”ti, siyā kilesasampayuttā ceva no ca kilesā, siyā na vattabbā—“kilesasampayuttā ceva no ca kilesā”ti.</i></a> <a><i>Navindriyā kilesavippayuttasaṃkilesikā.</i></a> <a><i>Tīṇindriyā kilesavippayuttaasaṃkilesikā.</i></a> <a><i>Domanassindriyaṃ na vattabbaṃ—“kilesavippayuttasaṃkilesikan”tipi, “kilesavippayuttaasaṃkilesikan”tipi.</i></a> <a><i>Tīṇindriyā siyā kilesavippayuttasaṃkilesikā, siyā kilesavippayuttaasaṃkilesikā.</i></a> <a><i>Cha indriyā siyā kilesavippayuttasaṃkilesikā, siyā kilesavippayuttaasaṃkilesikā, siyā na vattabbā—“kilesavippayuttasaṃkilesikā”tipi, “kilesavippayuttaasaṃkilesikā”tipi. (12)</i></a></p>
<p><a data-ref="sc78, ms30Vbh_936"><i>Pannarasindriyā na dassanena pahātabbā.</i></a> <a><i>Sattindriyā siyā dassanena pahātabbā, siyā na dassanena pahātabbā.</i></a> <a><i>Pannarasindriyā na bhāvanāya pahātabbā.</i></a> <a><i>Sattindriyā siyā bhāvanāya pahātabbā, siyā na bhāvanāya pahātabbā.</i></a> <a><i>Pannarasindriyā na dassanena pahātabbahetukā.</i></a> <a><i>Sattindriyā siyā dassanena pahātabbahetukā, siyā na dassanena pahātabbahetukā.</i></a> <a><i>Pannarasindriyā na bhāvanāya pahātabbahetukā.</i></a> <a><i>Sattindriyā siyā bhāvanāya pahātabbahetukā, siyā na bhāvanāya pahātabbahetukā.</i></a></p>
<p><a data-ref="sc79, ms30Vbh_937"><i>Navindriyā avitakkā.</i></a> <a><i>Domanassindriyaṃ savitakkaṃ.</i></a> <a><i>Dvādasindriyā siyā savitakkā, siyā avitakkā.</i></a> <a><i>Navindriyā avicārā.</i></a> <a><i>Domanassindriyaṃ savicāraṃ.</i></a> <a><i>Dvādasindriyā siyā savicārā, siyā avicārā.</i></a> <a><i>Ekādasindriyā appītikā.</i></a> <a><i>Ekādasindriyā siyā sappītikā, siyā appītikā.</i></a> <a><i>Ekādasindriyā na pītisahagatā.</i></a> <a><i>Ekādasindriyā siyā pītisahagatā, siyā na pītisahagatā.</i></a> <a><i>Dvādasindriyā na sukhasahagatā.</i></a> <a><i>Dasindriyā siyā sukhasahagatā, siyā na sukhasahagatā.</i></a> <a><i>Dvādasindriyā na upekkhāsahagatā.</i></a> <a><i>Dasindriyā siyā upekkhāsahagatā, siyā na upekkhāsahagatā.</i></a></p>
<p><a data-ref="sc80, pts-vp-pli134, ms30Vbh_938"><i>Dasindriyā kāmāvacarā.</i></a> <a><i>Tīṇindriyā na kāmāvacarā.</i></a> <a><i>Navindriyā siyā kāmāvacarā, siyā na kāmāvacarā.</i></a> <a><i>Terasindriyā na rūpāvacarā.</i></a> <a><i>Navindriyā siyā rūpāvacarā, siyā na rūpāvacarā.</i></a> <a><i>Cuddasindriyā na arūpāvacarā.</i></a> <a><i>Aṭṭhindriyā siyā arūpāvacarā, siyā na arūpāvacarā.</i></a> <a><i>Dasindriyā pariyāpannā.</i></a> <a><i>Tīṇindriyā apariyāpannā.</i></a> <a><i>Navindriyā siyā pariyāpannā, siyā apariyāpannā.</i></a> <a><i>Ekādasindriyā aniyyānikā.</i></a> <a><i>Anaññātaññassāmītindriyaṃ niyyānikaṃ.</i></a> <a><i>Dasindriyā siyā niyyānikā, siyā aniyyānikā.</i></a> <a><i>Dasindriyā aniyatā.</i></a> <a><i>Anaññātaññassāmītindriyaṃ niyataṃ.</i></a> <a><i>Ekādasindriyā siyā niyatā, siyā aniyatā.</i></a> <a><i>Dasindriyā sauttarā.</i></a> <a><i>Tīṇindriyā anuttarā.</i></a> <a><i>Navindriyā siyā sauttarā, siyā anuttarā.</i></a> <a><i>Pannarasindriyā araṇā.</i></a> <a><i>Domanassindriyaṃ saraṇaṃ.</i></a> <a><i>Cha indriyā siyā saraṇā, siyā araṇāti. (13)</i></a></p>
<p class="endsutta"><a data-ref="sc81, ms30Vbh_939"><i>Pañhāpucchakaṃ.</i></a></p>
<p class="endsection"><a data-ref="sc82, ms30Vbh_940"><i>Indriyavibhaṅgo niṭṭhito.</i></a></p>
</article>
</section>
</div>
</body>
</html>
