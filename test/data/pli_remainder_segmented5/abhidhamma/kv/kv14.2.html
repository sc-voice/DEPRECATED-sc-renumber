<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv14.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Cuddasamavagga</i></a></p>
<h1><a><i>Saḷāyatanuppattikathā</i></a></h1>
</div>
<p><a data-ref="sc1, ms32Kv_2214, msdiv691"><i>☑ Saḷāyatanaṃ apubbaṃ acarimaṃ mātukucchismiṃ saṇṭhātīti?</i></a> <a><i>Āmantā.</i></a> <a><i>Sabbaṅgapaccaṅgī ahīnindriyo mātukucchismiṃ okkamatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2215"><i>☑ Upapattesiyena cittena cakkhāyatanaṃ saṇṭhātīti?</i></a> <a><i>Āmantā.</i></a> <a><i>Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli494, ms32Kv_2216"><i>☑ Upapattesiyena cittena sotāyatanaṃ …pe…</i></a> <a><i>ghānāyatanaṃ …pe…</i></a> <a><i>jivhāyatanaṃ saṇṭhātīti?</i></a> <a><i>Āmantā.</i></a> <a><i>Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2217, msdiv692"><i>☒ Mātukucchigatassa pacchā cakkhāyatanaṃ uppajjatīti?</i></a> <a><i>Āmantā.</i></a> <a><i>Mātukucchismiṃ cakkhupaṭilābhāya kammaṃ karotīti?</i></a> <a><i>Na hevaṃ vattabbe …pe…</i></a> <a><i>mātukucchigatassa pacchā sotāyatanaṃ …pe…</i></a> <a><i>ghānāyatanaṃ …pe…</i></a> <a><i>jivhāyatanaṃ uppajjatīti?</i></a> <a><i>Āmantā.</i></a> <a><i>Mātukucchismiṃ jivhāpaṭilābhāya kammaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2218"><i>☒ Mātukucchigatassa pacchā kesā lomā nakhā dantā aṭṭhī uppajjantīti?</i></a> <a><i>Āmantā.</i></a> <a><i>Mātukucchismiṃ aṭṭhipaṭilābhāya kammaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2219"><i>☑ Na vattabbaṃ—</i></a> <a><i>“mātukucchigatassa pacchā kesā lomā nakhā dantā aṭṭhī uppajjantī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc7, ms32Kv_2220"><i>“Paṭhamaṃ kalalaṃ hoti,</i></a><br>
<a><i>kalalā hoti abbudaṃ;</i></a><br>
<a data-var="pesi → pesī (sya-all, km, pts-vp-pli1)"><i>Abbudā jāyate pesi,</i></a><br>
<a data-var="nibbattate → nibbattatī (bj, sya-all, ^sn10.1#1 [1. Indakasutta]); nibbattati (pts-vp-pli1, mr)"><i>pesi nibbattate ghano;</i></a><br>
<a><i>Ghanā pasākhā jāyanti,</i></a><br>
<a><i>kesā lomā nakhāpi ca.</i></a></p>
<p><a data-ref="sc8, ms32Kv_2221"><i>Yañcassa bhuñjati mātā,</i></a><br>
<a><i>annaṃ pānañca bhojanaṃ;</i></a><br>
<a><i>Tena so tattha yāpeti,</i></a><br>
<a><i>mātukucchigato naro”ti.</i></a></p>
</blockquote>
<p><a data-ref="sc9, ms32Kv_2222"><i>Attheva suttantoti?</i></a> <a><i>Āmantā.</i></a> <a><i>Tena hi mātukucchigatassa pacchā kesā lomā nakhā dantā aṭṭhī uppajjantīti.</i></a></p>
<p class="endsutta"><a data-ref="ms32Kv_2223"><i>Saḷāyatanuppattikathā niṭṭhitā.</i></a></p>
</article>
</section>
</div>
</body>
</html>
