<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv12.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dvādasamavagga</i></a></p>
<h1><a><i>Sattamabhavikakathā</i></a></h1>
</div>
<p><a data-ref="sc1, pts-vp-pli475, ms32Kv_2135, msdiv653"><i>☒ Na vattabbaṃ—</i></a> <a><i>“sattamabhavikassa puggalassa pahīnā duggatī”ti?</i></a> <a><i>Āmantā.</i></a> <a><i>Sattamabhaviko puggalo nirayaṃ upapajjeyya, tiracchānayoniṃ upapajjeyya, pettivisayaṃ upapajjeyyāti?</i></a> <a><i>Na hevaṃ vattabbe.</i></a> <a><i>Tena hi sattamabhavikassa puggalassa pahīnā duggatīti.</i></a></p>
<p class="endsutta"><a data-ref="ms32Kv_2136"><i>Sattamabhavikakathā niṭṭhitā.</i></a><br>
<a><i>Bārasamo vaggo.</i></a></p>
<p class="uddana-intro"><a data-ref="ms32Kv_2137"><i>Tassuddānaṃ</i></a></p>
<p class="uddana"><a data-ref="sc2, ms32Kv_2138"><i>Saṃvaro kammaṃ tatheva asaṃvaro, sabbakammaṃ savipākaṃ, saddo vipāko, saḷāyatanaṃ vipāko, sattakkhattuparamo puggalo sattakkhattuparamatāniyato, kolaṃkolapuggalo kolaṃkolatāniyato, ekabījī puggalo ekabījitāniyato, diṭṭhisampanno puggalo sañcicca pāṇaṃ jīvitā voropeyya, diṭṭhisampannassa puggalassa pahīnā duggati, tatheva sattamabhavikassāti.</i></a></p>
</article>
</section>
</div>
</body>
</html>
