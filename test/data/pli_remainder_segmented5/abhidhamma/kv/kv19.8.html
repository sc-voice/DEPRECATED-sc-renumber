<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv19.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekūnavīsatimavagga</i></a></p>
<h1><a><i>Indriyakathā</i></a></h1>
</div>
<p><a data-ref="sc1, pts-vp-pli590, ms32Kv_2635, msdiv853"><i>☑ Natthi lokiyaṃ saddhindriyanti?</i></a> <a><i>Āmantā.</i></a> <a><i>Natthi lokiyā saddhāti?</i></a> <a><i>Na hevaṃ vattabbe …pe…</i></a> <a><i>natthi lokiyaṃ vīriyindriyaṃ …pe…</i></a> <a><i>satindriyaṃ …pe…</i></a> <a><i>samādhindriyaṃ …pe…</i></a> <a><i>paññindriyanti?</i></a> <a><i>Āmantā.</i></a> <a><i>Natthi lokiyā paññāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2636"><i>☑ Atthi lokiyā saddhāti?</i></a> <a><i>Āmantā.</i></a> <a><i>Atthi lokiyaṃ saddhindriyanti?</i></a> <a><i>Na hevaṃ vattabbe …pe…</i></a> <a><i>atthi lokiyaṃ vīriyaṃ …pe…</i></a> <a><i>sati …pe…</i></a> <a><i>samādhi …pe…</i></a> <a><i>paññāti?</i></a> <a><i>Āmantā.</i></a> <a><i>Atthi lokiyaṃ paññindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2637"><i>☑ Atthi lokiyo mano, atthi lokiyaṃ manindriyanti?</i></a> <a><i>Āmantā.</i></a> <a><i>Atthi lokiyā saddhā, atthi lokiyaṃ saddhindriyanti?</i></a> <a><i>Na hevaṃ vattabbe …pe…</i></a> <a><i>atthi lokiyo mano, atthi lokiyaṃ manindriyanti?</i></a> <a><i>Āmantā.</i></a> <a><i>Atthi lokiyā paññā, atthi lokiyaṃ paññindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2638"><i>☑ Atthi lokiyaṃ somanassaṃ, atthi lokiyaṃ somanassindriyaṃ …pe…</i></a> <a><i>atthi lokiyaṃ jīvitaṃ, atthi lokiyaṃ jīvitindriyanti?</i></a> <a><i>Āmantā.</i></a> <a><i>Atthi lokiyā saddhā, atthi lokiyaṃ saddhindriyanti?</i></a> <a><i>Na hevaṃ vattabbe …pe…</i></a> <a><i>atthi lokiyaṃ jīvitaṃ, atthi lokiyaṃ jīvitindriyanti?</i></a> <a><i>Āmantā.</i></a> <a><i>Atthi lokiyā paññā, atthi lokiyaṃ paññindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2639, msdiv854"><i>☑ Atthi lokiyā saddhā, natthi lokiyaṃ saddhindriyanti?</i></a> <a><i>Āmantā.</i></a> <a><i>Atthi lokiyo mano, natthi lokiyaṃ manindriyanti?</i></a> <a><i>Na hevaṃ vattabbe …pe…</i></a> <a><i>atthi lokiyā paññā, natthi lokiyaṃ paññindriyanti?</i></a> <a><i>Āmantā.</i></a> <a><i>Atthi lokiyo mano, natthi lokiyaṃ manindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli591, ms32Kv_2640"><i>☑ Atthi lokiyā saddhā, natthi lokiyaṃ saddhindriyanti?</i></a> <a><i>Āmantā.</i></a> <a><i>Atthi lokiyaṃ somanassaṃ, natthi lokiyaṃ somanassindriyanti …</i></a> <a><i>atthi lokiyaṃ jīvitaṃ, natthi lokiyaṃ jīvitindriyanti?</i></a> <a><i>Na hevaṃ vattabbe …pe…</i></a> <a><i>atthi lokiyā paññā, natthi lokiyaṃ paññindriyanti?</i></a> <a><i>Āmantā.</i></a> <a><i>Atthi lokiyo mano, natthi lokiyaṃ manindriyanti …pe…</i></a> <a><i>atthi lokiyaṃ jīvitaṃ, natthi lokiyaṃ jīvitindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2641, msdiv855"><i>☑ Atthi lokuttarā saddhā, atthi lokuttaraṃ saddhindriyanti?</i></a> <a><i>Āmantā.</i></a> <a><i>Atthi lokiyā saddhā, atthi lokiyaṃ saddhindriyanti?</i></a> <a><i>Na hevaṃ vattabbe …pe…</i></a> <a><i>atthi lokuttaraṃ vīriyaṃ …pe…</i></a> <a><i>atthi lokuttarā paññā, atthi lokuttaraṃ paññindriyanti?</i></a> <a><i>Āmantā.</i></a> <a><i>Atthi lokiyā paññā, atthi lokiyaṃ paññindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_2642"><i>☑ Atthi lokiyā saddhā, natthi lokiyaṃ saddhindriyanti?</i></a> <a><i>Āmantā.</i></a> <a><i>Atthi lokuttarā saddhā, natthi lokuttaraṃ saddhindriyanti?</i></a> <a><i>Na hevaṃ vattabbe …pe…</i></a> <a><i>atthi lokiyaṃ vīriyaṃ …pe…</i></a> <a><i>atthi lokiyā paññā, natthi lokiyaṃ paññindriyanti?</i></a> <a><i>Āmantā.</i></a> <a><i>Atthi lokuttarā paññā, natthi lokuttaraṃ paññindriyanti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, pts-vp-pli592, ms32Kv_2643, msdiv856"><i>☑ Natthi lokiyāni pañcindriyānīti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“addasaṃ kho ahaṃ, bhikkhave, buddhacakkhunā lokaṃ volokento satte apparajakkhe mahārajakkhe, tikkhindriye mudindriye, svākāre, suviññāpaye, appekacce paralokavajjabhayadassāvino viharante”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi atthi lokiyāni pañcindriyānīti.</i></a></p>
<p class="endsutta"><a data-ref="ms32Kv_2644"><i>Indriyakathā niṭṭhitā.</i></a><br>
<a><i>Ekūnavīsatimo vaggo.</i></a></p>
<p class="uddana-intro"><a data-ref="ms32Kv_2645"><i>Tassuddānaṃ</i></a></p>
<p class="uddana"><a data-ref="sc10, ms32Kv_2646"><i>Atīte kilese jahati anāgate kilese jahati paccuppanne kilese jahati,</i></a> <a><i>suññatā saṅkhārakkhandhapariyāpannā,</i></a> <a><i>sāmaññaphalaṃ asaṅkhataṃ,</i></a> <a><i>patti asaṅkhatā,</i></a> <a><i>sabbadhammānaṃ tathatā asaṅkhatā,</i></a> <a><i>nibbānadhātu kusalā,</i></a> <a><i>atthi puthujjanassa accantaniyāmatā,</i></a> <a><i>natthi lokiyāni pañcindriyānīti.</i></a></p>
</article>
</section>
</div>
</body>
</html>
