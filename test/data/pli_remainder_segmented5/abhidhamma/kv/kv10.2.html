<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv10.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dasamavagga</i></a></p>
<h1><a><i>Rūpaṃmaggotikathā</i></a></h1>
</div>
<p><a data-ref="sc1, ms32Kv_1937, msdiv573"><i>☑ Maggasamaṅgissa rūpaṃ maggoti?</i></a> <a><i>Āmantā.</i></a> <a><i>Sārammaṇaṃ, atthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇaṃ, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇaṃ, natthi tassa āvaṭṭanā …pe… paṇidhi;</i></a> <a><i>no ca vata re vattabbe—</i></a> <a><i>“maggasamaṅgissa rūpaṃ maggo”ti.</i></a></p>
<p><a data-ref="sc2, ms32Kv_1938"><i>☑ Sammāvācā maggoti?</i></a> <a><i>Āmantā.</i></a> <a><i>Sārammaṇā, atthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇā, natthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇā, natthi tāya āvaṭṭanā …pe… paṇidhi;</i></a> <a><i>no ca vata re vattabbe—</i></a> <a><i>“sammāvācā maggo”ti.</i></a></p>
<p><a data-ref="sc3, pts-vp-pli423, ms32Kv_1939"><i>☑ Sammākammanto …pe…</i></a> <a><i>sammāājīvo maggoti?</i></a> <a><i>Āmantā.</i></a> <a><i>Sārammaṇo, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu anārammaṇo, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anārammaṇo, natthi tassa āvaṭṭanā …pe… paṇidhi;</i></a> <a><i>no ca vata re vattabbe—</i></a> <a><i>“sammāājīvo maggo”ti.</i></a></p>
<p><a data-ref="sc4, ms32Kv_1940, msdiv574"><i>☑ Sammādiṭṭhi maggo, sā ca sārammaṇā, atthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammāvācā maggo, sā ca sārammaṇā, atthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>sammādiṭṭhi maggo, sā ca sārammaṇā, atthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammākammanto …pe…</i></a> <a><i>sammāājīvo maggo, so ca sārammaṇo, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>sammāsaṅkappo …pe…</i></a> <a><i>sammāvāyāmo …pe…</i></a> <a><i>sammāsati …pe….</i></a></p>
<p><a data-ref="sc5, ms32Kv_1941"><i>☑ Sammāsamādhi maggo, so ca sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammāvācā maggo, sā ca sārammaṇā, atthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>sammāsamādhi maggo, so ca sārammaṇo, atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammākammanto …pe…</i></a> <a><i>sammāājīvo maggo, so ca sārammaṇo, atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli424, ms32Kv_1942"><i>☑ Sammāvācā maggo, sā ca anārammaṇā, natthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammādiṭṭhi maggo, sā ca anārammaṇā, natthi tāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>sammāvācā maggo, sā ca anārammaṇā, natthi tāya āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammāsaṅkappo …pe…</i></a> <a><i>sammāvāyāmo … sammāsati … sammāsamādhi maggo, so ca anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1943"><i>☑ Sammākammanto …pe…</i></a> <a><i>sammāājīvo maggo, so ca anārammaṇo, natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Sammādiṭṭhi … sammāsaṅkappo … sammāvāyāmo … sammāsati …pe…</i></a> <a><i>sammāsamādhi maggo, so ca anārammaṇo, natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1944, msdiv575"><i>☒ Na vattabbaṃ—</i></a> <a><i>“maggasamaṅgissa rūpaṃ maggo”ti?</i></a> <a><i>Āmantā.</i></a> <a><i>Nanu sammāvācā sammākammanto sammāājīvo maggoti?</i></a> <a><i>Āmantā.</i></a> <a><i>Hañci sammāvācā sammākammanto sammāājīvo maggo, tena vata re vattabbe—</i></a> <a><i>“maggasamaṅgissa rūpaṃ maggo”ti.</i></a></p>
<p class="endsutta"><a data-ref="ms32Kv_1945"><i>Rūpaṃ maggotikathā niṭṭhitā.</i></a></p>
</article>
</section>
</div>
</body>
</html>
