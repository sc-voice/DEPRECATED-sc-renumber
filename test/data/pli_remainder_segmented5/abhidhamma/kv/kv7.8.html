<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv7.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Sattamavagga</i></a></p>
<h1><a><i>Jarāmaraṇaṃvipākotikathā</i></a></h1>
</div>
<p><a data-ref="sc1, pts-vp-pli353, ms32Kv_1689, msdiv495"><i>☑ Jarāmaraṇaṃ vipākoti?</i></a> <a><i>Āmantā.</i></a> <a><i>Sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ, vedanāya sampayuttaṃ, saññāya sampayuttaṃ, cetanāya sampayuttaṃ, cittena sampayuttaṃ, sārammaṇaṃ;</i></a> <a><i>atthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Na hevaṃ vattabbe …pe…</i></a> <a><i>nanu na sukhavedaniyaṃ na dukkhavedaniyaṃ …pe… anārammaṇaṃ;</i></a> <a><i>natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci na sukhavedaniyaṃ na dukkhavedaniyaṃ …pe… anārammaṇaṃ;</i></a> <a><i>natthi tassa āvaṭṭanā …pe… paṇidhi, no ca vata re vattabbe—</i></a> <a><i>“jarāmaraṇaṃ vipāko”ti.</i></a></p>
<p><a data-ref="sc2, ms32Kv_1690"><i>☑ Phasso vipāko, phasso sukhavedaniyo dukkhavedaniyo …pe…</i></a> <a><i>sārammaṇo;</i></a> <a><i>atthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Jarāmaraṇaṃ vipāko, jarāmaraṇaṃ sukhavedaniyaṃ dukkhavedaniyaṃ …pe…</i></a> <a><i>sārammaṇaṃ;</i></a> <a><i>atthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1691"><i>☑ Jarāmaraṇaṃ vipāko, jarāmaraṇaṃ na sukhavedaniyaṃ na dukkhavedaniyaṃ …pe… anārammaṇaṃ;</i></a> <a><i>natthi tassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Phasso vipāko, phasso na sukhavedaniyo na dukkhavedaniyo …pe… anārammaṇo;</i></a> <a><i>natthi tassa āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli354, ms32Kv_1692, msdiv496"><i>☑ Akusalānaṃ dhammānaṃ jarāmaraṇaṃ, akusalānaṃ dhammānaṃ vipākoti?</i></a> <a><i>Āmantā.</i></a> <a><i>Kusalānaṃ dhammānaṃ jarāmaraṇaṃ, kusalānaṃ dhammānaṃ vipākoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1693"><i>☑ Kusalānaṃ dhammānaṃ jarāmaraṇaṃ, na vattabbaṃ—</i></a> <a><i>“kusalānaṃ dhammānaṃ vipāko”ti?</i></a> <a><i>Āmantā.</i></a> <a><i>Akusalānaṃ dhammānaṃ jarāmaraṇaṃ, na vattabbaṃ—</i></a> <a><i>“akusalānaṃ dhammānaṃ vipāko”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1694"><i>☑ Kusalānaṃ dhammānaṃ jarāmaraṇaṃ, akusalānaṃ dhammānaṃ vipākoti?</i></a> <a><i>Āmantā.</i></a> <a><i>Akusalānaṃ dhammānaṃ jarāmaraṇaṃ, kusalānaṃ dhammānaṃ vipākoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1695"><i>☑ Akusalānaṃ dhammānaṃ jarāmaraṇaṃ, na vattabbaṃ—</i></a> <a><i>“kusalānaṃ dhammānaṃ vipāko”ti?</i></a> <a><i>Āmantā.</i></a> <a><i>Kusalānaṃ dhammānaṃ jarāmaraṇaṃ, na vattabbaṃ—</i></a> <a><i>“akusalānaṃ dhammānaṃ vipāko”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1696"><i>☑ Kusalānañca akusalānañca dhammānaṃ jarāmaraṇaṃ, akusalānaṃ dhammānaṃ vipākoti?</i></a> <a><i>Āmantā.</i></a> <a><i>Kusalānañca akusalānañca dhammānaṃ jarāmaraṇaṃ, kusalānaṃ dhammānaṃ vipākoti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1697"><i>☑ Kusalānañca akusalānañca dhammānaṃ jarāmaraṇaṃ, na vattabbaṃ—</i></a> <a><i>“kusalānaṃ dhammānaṃ vipāko”ti?</i></a> <a><i>Āmantā.</i></a> <a><i>Kusalānañca akusalānañca dhammānaṃ jarāmaraṇaṃ, na vattabbaṃ—</i></a> <a><i>“akusalānaṃ dhammānaṃ vipāko”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, pts-vp-pli355, ms32Kv_1698, msdiv497"><i>☒ Na vattabbaṃ—</i></a> <a><i>“jarāmaraṇaṃ vipāko”ti?</i></a> <a><i>Āmantā.</i></a> <a><i>Nanu atthi dubbaṇṇasaṃvattaniyaṃ kammaṃ appāyukasaṃvattaniyaṃ kammanti?</i></a> <a><i>Āmantā.</i></a> <a><i>Hañci atthi dubbaṇṇasaṃvattaniyaṃ kammaṃ appāyukasaṃvattaniyaṃ kammaṃ, tena vata re vattabbe—</i></a> <a><i>“jarāmaraṇaṃ vipāko”ti.</i></a></p>
<p class="endsutta"><a data-ref="ms32Kv_1699"><i>Jarāmaraṇaṃ vipākotikathā niṭṭhitā.</i></a></p>
</article>
</section>
</div>
</body>
</html>
