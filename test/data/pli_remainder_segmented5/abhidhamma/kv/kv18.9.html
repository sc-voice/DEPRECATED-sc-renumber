<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv18.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhārasamavagga</i></a></p>
<h1><a><i>Cakkhunārūpaṃpassatītikathā</i></a></h1>
</div>
<p><a data-ref="sc1, pts-vp-pli574, ms32Kv_2576, msdiv826"><i>☑ Cakkhunā rūpaṃ passatīti?</i></a> <a><i>Āmantā.</i></a> <a><i>Rūpena rūpaṃ passatīti?</i></a> <a><i>Na hevaṃ vattabbe …pe…</i></a> <a><i>rūpena rūpaṃ passatīti?</i></a> <a><i>Āmantā.</i></a> <a><i>Rūpena rūpaṃ paṭivijānātīti?</i></a> <a><i>Na hevaṃ vattabbe …pe…</i></a> <a><i>rūpena rūpaṃ paṭivijānātīti?</i></a> <a><i>Āmantā.</i></a> <a><i>Rūpaṃ manoviññāṇanti?</i></a> <a><i>Na hevaṃ vattabbe …pe…</i></a> <a><i>cakkhunā rūpaṃ passatīti?</i></a> <a><i>Āmantā.</i></a> <a><i>Atthi cakkhussa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu natthi cakkhussa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci natthi cakkhussa āvaṭṭanā …pe… paṇidhi, no ca vata re vattabbe—</i></a> <a><i>“cakkhunā rūpaṃ passatī”ti.</i></a></p>
<p><a data-ref="sc2, ms32Kv_2577"><i>☑ Sotena saddaṃ suṇātīti …pe…</i></a> <a><i>ghānena gandhaṃ ghāyatīti …pe…</i></a> <a><i>jivhāya rasaṃ sāyatīti …pe…</i></a> <a><i>kāyena phoṭṭhabbaṃ phusatīti?</i></a> <a><i>Āmantā.</i></a> <a><i>Rūpena rūpaṃ phusatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2578"><i>☑ Rūpena rūpaṃ phusatīti?</i></a> <a><i>Āmantā.</i></a> <a><i>Rūpena rūpaṃ paṭivijānātīti?</i></a> <a><i>Na hevaṃ vattabbe …pe…</i></a> <a><i>rūpena rūpaṃ paṭivijānātīti?</i></a> <a><i>Āmantā.</i></a> <a><i>Rūpaṃ manoviññāṇanti?</i></a> <a><i>Na hevaṃ vattabbe …pe…</i></a> <a><i>kāyena phoṭṭhabbaṃ phusatīti?</i></a> <a><i>Āmantā.</i></a> <a><i>Atthi kāyassa āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>nanu natthi kāyassa āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci natthi kāyassa āvaṭṭanā …pe… paṇidhi, no ca vata re vattabbe—</i></a> <a><i>“kāyena phoṭṭhabbaṃ phusatī”ti …pe….</i></a></p>
<p><a data-ref="sc4, pts-vp-pli575, ms32Kv_2579, msdiv827"><i>☒ Na vattabbaṃ—</i></a> <a><i>“cakkhunā rūpaṃ passatī”ti …pe…</i></a> <a><i>“kāyena phoṭṭhabbaṃ phusatī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“idha, bhikkhave, bhikkhu cakkhunā rūpaṃ passati …pe…</i></a> <a><i>kāyena phoṭṭhabbaṃ phusatī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi cakkhunā rūpaṃ passati …pe…</i></a> <a><i>kāyena phoṭṭhabbaṃ phusatīti.</i></a></p>
<p class="endsutta"><a data-ref="ms32Kv_2580"><i>Cakkhunā rūpaṃ passatītikathā niṭṭhitā.</i></a><br>
<a><i>Aṭṭhārasamo vaggo.</i></a></p>
<p class="uddana-intro"><a data-ref="ms32Kv_2581"><i>Tassuddānaṃ</i></a></p>
<p class="uddana"><a data-ref="sc5, ms32Kv_2582"><i>Buddho bhagavā manussaloke aṭṭhāsi,</i></a> <a><i>buddhena bhagavatā dhammo desito,</i></a> <a><i>natthi buddhassa bhagavato karuṇā,</i></a> <a><i>buddhassa bhagavato uccārapassāvo ativiya aññe gandhajāte adhiggaṇhāti,</i></a> <a><i>ekena ariyamaggena cattāri sāmaññaphalāni sacchikaroti,</i></a> <a><i>jhānā jhānaṃ saṅkamati,</i></a> <a><i>atthi jhānantarikā,</i></a> <a><i>samāpanno saddaṃ suṇāti,</i></a> <a><i>cakkhunā rūpaṃ passati …pe…</i></a> <a><i>kāyena phoṭṭhabbaṃ phusati.</i></a></p>
</article>
</section>
</div>
</body>
</html>
