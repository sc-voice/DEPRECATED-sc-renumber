<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv7.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Sattamavagga</i></a></p>
<h1><a><i>Sampayuttakathā</i></a></h1>
</div>
<p><a data-ref="sc1, ms32Kv_1621, msdiv473"><i>☑ Natthi keci dhammā kehici dhammehi sampayuttāti?</i></a> <a><i>Āmantā.</i></a> <a><i>Nanu atthi keci dhammā kehici dhammehi sahagatā sahajātā saṃsaṭṭhā ekuppādā ekanirodhā ekavatthukā ekārammaṇāti?</i></a> <a><i>Āmantā.</i></a> <a><i>Hañci atthi keci dhammā kehici dhammehi sahagatā sahajātā saṃsaṭṭhā ekuppādā ekanirodhā ekavatthukā ekārammaṇā, no ca vata re vattabbe—</i></a> <a><i>“natthi keci dhammā kehici dhammehi sampayuttā”ti.</i></a></p>
<p><a data-ref="sc2, ms32Kv_1622"><i>☑ Vedanākkhandho saññākkhandhena sahajātoti?</i></a> <a><i>Āmantā.</i></a> <a><i>Hañci vedanākkhandho saññākkhandhena sahajāto, tena vata re vattabbe—</i></a> <a><i>“vedanākkhandho saññākkhandhena sampayutto”ti.</i></a></p>
<p><a data-ref="sc3, ms32Kv_1623"><i>☑ Vedanākkhandho saṅkhārakkhandhena …</i></a> <a><i>viññāṇakkhandhena sahajātoti?</i></a> <a><i>Āmantā.</i></a> <a><i>Hañci vedanākkhandho viññāṇakkhandhena sahajāto, tena vata re vattabbe—</i></a> <a><i>“vedanākkhandho viññāṇakkhandhena sampayutto”ti.</i></a></p>
<p><a data-ref="sc4, pts-vp-pli338, ms32Kv_1624"><i>☑ Saññākkhandho …</i></a> <a><i>saṅkhārakkhandho …</i></a> <a><i>viññāṇakkhandho vedanākkhandhena …</i></a> <a><i>saññākkhandhena …</i></a> <a><i>saṅkhārakkhandhena sahajātoti?</i></a> <a><i>Āmantā.</i></a> <a><i>Hañci viññāṇakkhandho saṅkhārakkhandhena sahajāto, tena vata re vattabbe—</i></a> <a><i>“viññāṇakkhandho saṅkhārakkhandhena sampayutto”ti.</i></a></p>
<p><a data-ref="sc5, ms32Kv_1625, msdiv474"><i>☒ Yathā tilamhi telaṃ anugataṃ anupaviṭṭhaṃ, ucchumhi raso anugato anupaviṭṭho;</i></a> <a><i>evameva te dhammā tehi dhammehi anugatā anupaviṭṭhāti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1626"><i>Sampayuttakathā niṭṭhitā.</i></a></p>
</article>
</section>
</div>
</body>
</html>
