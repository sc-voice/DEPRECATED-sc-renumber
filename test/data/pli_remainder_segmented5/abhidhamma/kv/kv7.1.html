<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv7.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niyāmapaṇṇāsaka</i></a></p>
<p><a><i>Sattamavagga</i></a></p>
<h1><a><i>Saṅgahitakathā</i></a></h1>
</div>
<p><a data-var="saṅgahitāti → saṅgahītāti (pts-vp-pli1)" data-ref="sc1, pts-vp-pli335, ms32Kv_1612, msdiv471"><i>☑ Natthi keci dhammā kehici dhammehi saṅgahitāti?</i></a> <a><i>Āmantā.</i></a> <a><i>Nanu atthi keci dhammā kehici dhammehi gaṇanaṃ gacchanti uddesaṃ gacchanti pariyāpannāti?</i></a> <a><i>Āmantā.</i></a> <a><i>Hañci atthi keci dhammā kehici dhammehi gaṇanaṃ gacchanti uddesaṃ gacchanti pariyāpannā, no ca vata re vattabbe—</i></a> <a><i>“natthi keci dhammā kehici dhammehi saṅgahitā”ti.</i></a></p>
<p><a data-var="katamakkhandhagaṇanaṃ → katamaṃ khandhagaṇanaṃ (bj, pts-vp-pli1, mr)" data-ref="sc2, ms32Kv_1613"><i>☑ Cakkhāyatanaṃ katamakkhandhagaṇanaṃ gacchatīti?</i></a> <a><i>Rūpakkhandhagaṇanaṃ gacchatīti.</i></a> <a><i>Hañci cakkhāyatanaṃ rūpakkhandhagaṇanaṃ gacchati, tena vata re vattabbe—</i></a> <a><i>“cakkhāyatanaṃ rūpakkhandhena saṅgahitan”ti.</i></a> <a><i>Sotāyatanaṃ …pe…</i></a> <a><i>ghānāyatanaṃ …pe…</i></a> <a><i>jivhāyatanaṃ …pe…</i></a> <a><i>kāyāyatanaṃ katamakkhandhagaṇanaṃ gacchatīti?</i></a> <a><i>Rūpakkhandhagaṇanaṃ gacchatīti.</i></a> <a><i>Hañci kāyāyatanaṃ rūpakkhandhagaṇanaṃ gacchati, tena vata re vattabbe—</i></a> <a><i>“kāyāyatanaṃ rūpakkhandhena saṅgahitan”ti.</i></a></p>
<p><a data-ref="sc3, ms32Kv_1614"><i>☑ Rūpāyatanaṃ …pe…</i></a> <a><i>saddāyatanaṃ …pe…</i></a> <a><i>gandhāyatanaṃ …pe…</i></a> <a><i>rasāyatanaṃ …pe…</i></a> <a><i>phoṭṭhabbāyatanaṃ katamakkhandhagaṇanaṃ gacchatīti?</i></a> <a><i>Rūpakkhandhagaṇanaṃ gacchatīti.</i></a> <a><i>Hañci phoṭṭhabbāyatanaṃ rūpakkhandhagaṇanaṃ gacchati, tena vata re vattabbe—</i></a> <a><i>“phoṭṭhabbāyatanaṃ rūpakkhandhena saṅgahitan”ti.</i></a></p>
<p><a data-ref="sc4, pts-vp-pli336, ms32Kv_1615"><i>☑ Sukhā vedanā katamakkhandhagaṇanaṃ gacchatīti?</i></a> <a><i>Vedanākkhandhagaṇanaṃ gacchatīti.</i></a> <a><i>Hañci sukhā vedanā vedanākkhandhagaṇanaṃ gacchati, tena vata re vattabbe—</i></a> <a><i>“sukhā vedanā vedanākkhandhena saṅgahitā”ti.</i></a> <a><i>Dukkhā vedanā …pe… adukkhamasukhā vedanā katamakkhandhagaṇanaṃ gacchatīti?</i></a> <a><i>Vedanākkhandhagaṇanaṃ gacchatīti.</i></a> <a><i>Hañci adukkhamasukhā vedanā vedanākkhandhagaṇanaṃ gacchati, tena vata re vattabbe—</i></a> <a><i>“adukkhamasukhā vedanā vedanākkhandhena saṅgahitā”ti.</i></a></p>
<p><a data-ref="sc5, ms32Kv_1616"><i>☑ Cakkhusamphassajā saññā katamakkhandhagaṇanaṃ gacchatīti?</i></a> <a><i>Saññākkhandhagaṇanaṃ gacchatīti.</i></a> <a><i>Hañci cakkhusamphassajā saññā saññākkhandhagaṇanaṃ gacchati, tena vata re vattabbe—</i></a> <a><i>“cakkhusamphassajā saññā saññākkhandhena saṅgahitā”ti.</i></a> <a><i>Sotasamphassajā saññā …pe…</i></a> <a><i>manosamphassajā saññā katamakkhandhagaṇanaṃ gacchatīti?</i></a> <a><i>Saññākkhandhagaṇanaṃ gacchatīti.</i></a> <a><i>Hañci manosamphassajā saññā saññākkhandhagaṇanaṃ gacchati, tena vata re vattabbe—</i></a> <a><i>“manosamphassajā saññā saññākkhandhena saṅgahitā”ti.</i></a></p>
<p><a data-ref="sc6, ms32Kv_1617"><i>☑ Cakkhusamphassajā cetanā …pe…</i></a> <a><i>manosamphassajā cetanā katamakkhandhagaṇanaṃ gacchatīti?</i></a> <a><i>Saṅkhārakkhandhagaṇanaṃ gacchatīti.</i></a> <a><i>Hañci manosamphassajā cetanā saṅkhārakkhandhagaṇanaṃ gacchati, tena vata re vattabbe—</i></a> <a><i>“manosamphassajā cetanā saṅkhārakkhandhena saṅgahitā”ti.</i></a></p>
<p><a data-ref="sc7, ms32Kv_1618"><i>☑ Cakkhuviññāṇaṃ …pe…</i></a> <a><i>manoviññāṇaṃ katamakkhandhagaṇanaṃ gacchatīti?</i></a> <a><i>Viññāṇakkhandhagaṇanaṃ gacchatīti.</i></a> <a><i>Hañci manoviññāṇaṃ viññāṇakkhandhagaṇanaṃ gacchati, tena vata re vattabbe—</i></a> <a><i>“manoviññāṇaṃ viññāṇakkhandhena saṅgahitan”ti.</i></a></p>
<p><a data-var="saṅgahitāti → sakavādivacanaṃ (aṭṭhakathā passitabbā)" data-ref="sc8, pts-vp-pli337, ms32Kv_1619, msdiv472"><i>☒ Yathā dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito;</i></a> <a data-var="saṅgahitā”ti → sakavādivacanaṃ (aṭṭhakathā passitabbā)"><i>evameva te dhammā tehi dhammehi saṅgahitāti?</i></a> <a><i>Hañci dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito, tena vata re vattabbe—</i></a> <a><i>“atthi keci dhammā kehici dhammehi saṅgahitā”ti.</i></a></p>
<p class="endsutta"><a data-ref="ms32Kv_1620"><i>Saṅgahitakathā niṭṭhitā.</i></a></p>
</article>
</section>
</div>
</body>
</html>
