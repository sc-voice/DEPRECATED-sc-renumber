<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv17.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Sattarasamavagga</i></a></p>
<h1><a><i>Sabbamidaṃkammatotikathā</i></a></h1>
</div>
<p><a data-ref="sc1, ms32Kv_2446, msdiv783"><i>☑ Sabbamidaṃ kammatoti?</i></a> <a><i>Āmantā.</i></a> <a><i>Kammampi kammatoti?</i></a> <a><i>Na hevaṃ vattabbe …pe…</i></a> <a><i>sabbamidaṃ kammatoti?</i></a> <a><i>Āmantā.</i></a> <a><i>Sabbamidaṃ pubbekatahetūti?</i></a> <a><i>Na hevaṃ vattabbe …pe…</i></a> <a><i>sabbamidaṃ kammatoti?</i></a> <a><i>Āmantā.</i></a> <a><i>Sabbamidaṃ kammavipākatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2447, msdiv784"><i>☑ Sabbamidaṃ kammavipākatoti?</i></a> <a><i>Āmantā.</i></a> <a><i>Kammavipākena pāṇaṃ haneyyāti?</i></a> <a><i>Āmantā.</i></a> <a><i>Pāṇātipāto saphaloti?</i></a> <a><i>Āmantā.</i></a> <a><i>Kammavipāko saphaloti?</i></a> <a><i>Na hevaṃ vattabbe …pe…</i></a> <a><i>kammavipāko aphaloti?</i></a> <a><i>Āmantā.</i></a> <a><i>Pāṇātipāto aphaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli546, ms32Kv_2448"><i>☑ Kammavipākena adinnaṃ ādiyeyya …pe…</i></a> <a><i>musā bhaṇeyya …</i></a> <a><i>pisuṇaṃ bhaṇeyya …</i></a> <a><i>pharusaṃ bhaṇeyya …</i></a> <a><i>samphaṃ palapeyya …</i></a> <a><i>sandhiṃ chindeyya …</i></a> <a><i>nillopaṃ hareyya …</i></a> <a><i>ekāgārikaṃ kareyya …</i></a> <a><i>paripanthe tiṭṭheyya …</i></a> <a><i>paradāraṃ gaccheyya …</i></a> <a><i>gāmaghātakaṃ kareyya …</i></a> <a><i>nigamaghātakaṃ kareyya …</i></a> <a><i>kammavipākena dānaṃ dadeyya …</i></a> <a><i>cīvaraṃ dadeyya …</i></a> <a><i>piṇḍapātaṃ dadeyya …</i></a> <a><i>senāsanaṃ dadeyya …</i></a> <a><i>gilānapaccayabhesajjaparikkhāraṃ dadeyyāti?</i></a> <a><i>Āmantā.</i></a> <a><i>Gilānapaccayabhesajjaparikkhāro saphaloti?</i></a> <a><i>Āmantā.</i></a> <a><i>Kammavipāko saphaloti?</i></a> <a><i>Na hevaṃ vattabbe …pe…</i></a> <a><i>kammavipāko aphaloti?</i></a> <a><i>Āmantā.</i></a> <a><i>Gilānapaccayabhesajjaparikkhāro aphaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2449, msdiv785"><i>☒ Na vattabbaṃ—</i></a> <a><i>“sabbamidaṃ kammato”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-var="vattatī → vattati (bj, pts-vp-pli1, mr, ^mn98#60 [Vāseṭṭhasutta]); vattate (?)" data-ref="sc5, ms32Kv_2450"><i>“Kammunā vattatī loko,</i></a><br>
<a data-var="vattatī → vattati (pts-vp-pli1, mr, ^mn98#60 [Vāseṭṭhasutta]); vattate (?)"><i>kammunā vattatī pajā;</i></a><br>
<a><i>Kammanibandhanā sattā,</i></a><br>
<a><i>rathassāṇīva yāyato.</i></a></p>
<p><a data-ref="sc6, ms32Kv_2451"><i>Kammena kittiṃ labhate pasaṃsaṃ,</i></a><br>
<a><i>Kammena jāniñca vadhañca bandhaṃ;</i></a><br>
<a><i>Taṃ kammaṃ nānākaraṇaṃ viditvā,</i></a><br>
<a><i>Kasmā vade natthi kammanti loke”ti.</i></a></p>
</blockquote>
<p><a data-ref="sc7, ms32Kv_2452"><i>Attheva suttantoti?</i></a> <a><i>Āmantā.</i></a> <a><i>Tena hi “sabbamidaṃ kammato”ti.</i></a></p>
<p class="endsutta"><a data-ref="ms32Kv_2453"><i>Sabbamidaṃ kammatotikathā niṭṭhitā.</i></a></p>
</article>
</section>
</div>
</body>
</html>
