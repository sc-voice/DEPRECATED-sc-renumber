<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv3.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tatiyavagga</i></a></p>
<h1><a><i>Aṭṭhamakakathā</i></a></h1>
</div>
<p><a data-ref="sc1, ms32Kv_1165, msdiv368"><i>☑ Aṭṭhamakassa puggalassa diṭṭhipariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamako puggalo sotāpanno sotāpattiphalappatto paṭiladdho adhigato sacchikato upasampajja viharati, kāyena phusitvā viharatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli244, ms32Kv_1166"><i>☑ Aṭṭhamakassa puggalassa vicikicchāpariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamako puggalo sotāpanno sotāpattiphalappatto …pe… kāyena phusitvā viharatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1167"><i>☑ Aṭṭhamakassa puggalassa diṭṭhipariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhānusayo pahīnoti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa diṭṭhipariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa vicikicchānusayo … sīlabbataparāmāso pahīnoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1168"><i>☑ Aṭṭhamakassa puggalassa vicikicchāpariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa vicikicchānusayo pahīnoti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa vicikicchāpariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhānusayo … sīlabbataparāmāso pahīnoti?</i></a> <a><i>Na hevaṃ vattabbe …pe…</i></a></p>
<p><a data-ref="sc5, ms32Kv_1169"><i>☑ Aṭṭhamakassa puggalassa diṭṭhānusayo appahīnoti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhipariyuṭṭhānaṃ appahīnanti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa diṭṭhānusayo appahīnoti?</i></a> <a><i>Āmantā.</i></a> <a><i>Aṭṭhamakassa puggalassa vicikicchāpariyuṭṭhānaṃ appahīnanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli245, ms32Kv_1170"><i>☑ Aṭṭhamakassa puggalassa vicikicchānusayo … sīlabbataparāmāso appahīnoti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhipariyuṭṭhānaṃ appahīnanti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa sīlabbataparāmāso appahīnoti?</i></a> <a><i>Āmantā.</i></a> <a><i>Aṭṭhamakassa puggalassa vicikicchāpariyuṭṭhānaṃ appahīnanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1171, msdiv369"><i>☑ Aṭṭhamakassa puggalassa diṭṭhipariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhipariyuṭṭhānapahānāya maggo bhāvitoti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa diṭṭhipariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhipariyuṭṭhānapahānāya satipaṭṭhānā bhāvitā …pe… sammappadhānā …pe… bojjhaṅgā bhāvitāti?</i></a> <a><i>Na hevaṃ vattabbe.</i></a></p>
<p><a data-ref="sc8, ms32Kv_1172"><i>☑ Aṭṭhamakassa puggalassa vicikicchāpariyuṭṭhānaṃ pahīnanti?</i></a> <a><i>Āmantā.</i></a> <a><i>Aṭṭhamakassa puggalassa vicikicchāpariyuṭṭhānapahānāya maggo bhāvito …pe… bojjhaṅgā bhāvitāti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, pts-vp-pli246, ms32Kv_1173"><i>☑ Aṭṭhamakassa puggalassa diṭṭhipariyuṭṭhānapahānāya maggo abhāvitoti?</i></a> <a><i>Āmantā.</i></a> <a><i>Amaggena pahīnaṃ lokiyena sāsavena …pe… saṃkilesiyenāti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa diṭṭhipariyuṭṭhānapahānāya satipaṭṭhānā …pe… bojjhaṅgā abhāvitāti?</i></a> <a><i>Āmantā.</i></a> <a><i>Amaggena pahīnaṃ lokiyena sāsavena …pe… saṃkilesiyenāti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1174"><i>☑ Aṭṭhamakassa puggalassa vicikicchāpariyuṭṭhānapahānāya maggo abhāvito …pe… satipaṭṭhānā …pe… bojjhaṅgā abhāvitāti?</i></a> <a><i>Āmantā.</i></a> <a><i>Amaggena pahīnaṃ lokiyena sāsavena …pe… saṃkilesiyenāti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1175, msdiv370"><i>☒ Na vattabbaṃ—</i></a> <a><i>“aṭṭhamakassa puggalassa diṭṭhipariyuṭṭhānaṃ pahīnan”ti?</i></a> <a><i>Āmantā.</i></a> <a><i>Uppajjissatīti?</i></a> <a><i>Nuppajjissati.</i></a> <a><i>Hañci nuppajjissati, tena vata re vattabbe—</i></a> <a><i>“aṭṭhamakassa puggalassa diṭṭhipariyuṭṭhānaṃ pahīnan”ti.</i></a></p>
<p><a data-ref="sc12, ms32Kv_1176"><i>☒ Na vattabbaṃ—</i></a> <a><i>“aṭṭhamakassa puggalassa vicikicchāpariyuṭṭhānaṃ pahīnan”ti?</i></a> <a><i>Āmantā.</i></a> <a><i>Uppajjissatīti?</i></a> <a><i>Nuppajjissati.</i></a> <a><i>Hañci nuppajjissati, tena vata re vattabbe—</i></a> <a><i>“aṭṭhamakassa puggalassa vicikicchāpariyuṭṭhānaṃ pahīnan”ti.</i></a></p>
<p><a data-ref="sc13, ms32Kv_1177"><i>☑ Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?</i></a> <a><i>Āmantā.</i></a> <a><i>Aṭṭhamakassa puggalassa diṭṭhānusayo nuppajjissatīti katvā pahīnoti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, ms32Kv_1178"><i>☑ Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?</i></a> <a><i>Āmantā.</i></a> <a><i>Aṭṭhamakassa puggalassa vicikicchānusayo … sīlabbataparāmāso nuppajjissatīti katvā pahīnoti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, pts-vp-pli247, ms32Kv_1179"><i>☑ Aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti?</i></a> <a><i>Āmantā.</i></a> <a><i>Aṭṭhamakassa puggalassa vicikicchānusayo … sīlabbataparāmāso nuppajjissatīti katvā pahīnoti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, ms32Kv_1180"><i>☑ Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?</i></a> <a><i>Āmantā.</i></a> <a><i>Gotrabhuno puggalassa diṭṭhipariyuṭṭhānaṃ nuppajjissatīti katvā pahīnanti?</i></a> <a><i>Na hevaṃ vattabbe …pe…</i></a> <a><i>aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti?</i></a> <a><i>Āmantā.</i></a> <a><i>Gotrabhuno puggalassa vicikicchāpariyuṭṭhānaṃ nuppajjissatīti katvā pahīnanti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1181"><i>Aṭṭhamakakathā niṭṭhitā.</i></a></p>
</article>
</section>
</div>
</body>
</html>
