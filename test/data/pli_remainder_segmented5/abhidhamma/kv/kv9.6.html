<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Atītānāgatārammaṇakathā</i></a></h1>
</div>
<p><a data-ref="sc1, pts-vp-pli411, ms32Kv_1894, msdiv559"><i>☑ Atītārammaṇaṃ cittaṃ anārammaṇanti?</i></a> <a><i>Āmantā.</i></a> <a><i>Nanu atītārammaṇanti?</i></a> <a><i>Āmantā.</i></a> <a><i>Hañci atītārammaṇaṃ, no ca vata re vattabbe—</i></a> <a><i>“atītārammaṇaṃ cittaṃ anārammaṇan”ti.</i></a> <a><i>Atītārammaṇaṃ cittaṃ anārammaṇanti micchā.</i></a> <a><i>Hañci vā pana anārammaṇaṃ, no ca vata re vattabbe—</i></a> <a><i>“atītārammaṇan”ti.</i></a> <a><i>Anārammaṇaṃ atītārammaṇanti micchā.</i></a></p>
<p><a data-ref="sc2, ms32Kv_1895"><i>☑ Atītārammaṇaṃ cittaṃ anārammaṇanti?</i></a> <a><i>Āmantā.</i></a> <a><i>Nanu atītaṃ ārabbha atthi āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci atītaṃ ārabbha atthi āvaṭṭanā …pe… paṇidhi, no ca vata re vattabbe—</i></a> <a><i>“atītārammaṇaṃ cittaṃ anārammaṇan”ti.</i></a></p>
<p><a data-ref="sc3, ms32Kv_1896, msdiv560"><i>☑ Anāgatārammaṇaṃ cittaṃ anārammaṇanti?</i></a> <a><i>Āmantā.</i></a> <a><i>Nanu anāgatārammaṇanti?</i></a> <a><i>Āmantā.</i></a> <a><i>Hañci anāgatārammaṇaṃ, no ca vata re vattabbe—</i></a> <a><i>“anāgatārammaṇaṃ cittaṃ anārammaṇan”ti.</i></a> <a><i>Anāgatārammaṇaṃ cittaṃ anārammaṇanti micchā.</i></a> <a><i>Hañci vā pana anārammaṇaṃ, no ca vata re vattabbe—</i></a> <a><i>“anāgatārammaṇan”ti.</i></a> <a><i>Anārammaṇaṃ anāgatārammaṇanti micchā.</i></a></p>
<p><a data-ref="sc4, ms32Kv_1897"><i>☑ Anāgatārammaṇaṃ cittaṃ anārammaṇanti?</i></a> <a><i>Āmantā.</i></a> <a><i>Nanu anāgataṃ ārabbha atthi āvaṭṭanā …pe… paṇidhīti?</i></a> <a><i>Āmantā.</i></a> <a><i>Hañci anāgataṃ ārabbha atthi āvaṭṭanā …pe… paṇidhi, no ca vata re vattabbe—</i></a> <a><i>“anāgatārammaṇaṃ cittaṃ anārammaṇan”ti.</i></a></p>
<p><a data-ref="sc5, pts-vp-pli412, ms32Kv_1898"><i>☑ Paccuppannaṃ ārabbha atthi āvaṭṭanā …pe… paṇidhi, paccuppannārammaṇaṃ cittaṃ sārammaṇanti?</i></a> <a><i>Āmantā.</i></a> <a><i>Atītaṃ ārabbha atthi āvaṭṭanā …pe… paṇidhi, atītārammaṇaṃ cittaṃ sārammaṇanti?</i></a> <a><i>Na hevaṃ vattabbe …pe…</i></a> <a><i>paccuppannaṃ ārabbha atthi āvaṭṭanā …pe… paṇidhi, paccuppannārammaṇaṃ cittaṃ sārammaṇanti?</i></a> <a><i>Āmantā.</i></a> <a><i>Anāgataṃ ārabbha atthi āvaṭṭanā …pe… paṇidhi, anāgatārammaṇaṃ cittaṃ sārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1899"><i>☑ Atītaṃ ārabbha atthi āvaṭṭanā …pe… paṇidhi, atītārammaṇaṃ cittaṃ anārammaṇanti?</i></a> <a><i>Āmantā.</i></a> <a><i>Paccuppannaṃ ārabbha atthi āvaṭṭanā …pe… paṇidhi, paccuppannārammaṇaṃ cittaṃ anārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1900"><i>☑ Anāgataṃ ārabbha atthi āvaṭṭanā …pe… paṇidhi, anāgatārammaṇaṃ cittaṃ anārammaṇanti?</i></a> <a><i>Āmantā.</i></a> <a><i>Paccuppannaṃ ārabbha atthi āvaṭṭanā …pe… paṇidhi, paccuppannārammaṇaṃ cittaṃ anārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1901, msdiv561"><i>☒ Na vattabbaṃ—</i></a> <a><i>“atītānāgatārammaṇaṃ cittaṃ anārammaṇan”ti?</i></a> <a><i>Āmantā.</i></a> <a><i>Nanu atītānāgataṃ natthīti?</i></a> <a><i>Āmantā.</i></a> <a><i>Hañci atītānāgataṃ natthi, tena vata re vattabbe—</i></a> <a><i>“atītānāgatārammaṇaṃ cittaṃ anārammaṇan”ti …pe….</i></a></p>
<p class="endsutta"><a data-ref="ms32Kv_1902"><i>Atītānāgatārammaṇakathā niṭṭhitā.</i></a></p>
</article>
</section>
</div>
</body>
</html>
