<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv2.11">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dutiyavagga</i></a></p>
<h1><a><i>Nirodhakathā</i></a></h1>
</div>
<p><a data-ref="sc1, pts-vp-pli226, ms32Kv_1072, msdiv353"><i>☑ Dve nirodhāti?</i></a> <a><i>Āmantā.</i></a> <a><i>Dve dukkhanirodhāti?</i></a> <a><i>Na hevaṃ vattabbe …pe…</i></a> <a><i>dve dukkhanirodhāti?</i></a> <a><i>Āmantā.</i></a> <a><i>Dve nirodhasaccānīti?</i></a> <a><i>Na hevaṃ vattabbe …pe…</i></a> <a><i>dve nirodhasaccānīti?</i></a> <a><i>Āmantā.</i></a> <a><i>Dve dukkhasaccānīti?</i></a> <a><i>Na hevaṃ vattabbe …pe…</i></a> <a><i>dve nirodhasaccānīti?</i></a> <a><i>Āmantā.</i></a> <a><i>Dve samudayasaccānīti?</i></a> <a><i>Na hevaṃ vattabbe …pe…</i></a> <a><i>dve nirodhasaccānīti?</i></a> <a><i>Āmantā.</i></a> <a><i>Dve maggasaccānīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1073"><i>☑ Dve nirodhasaccānīti?</i></a> <a><i>Āmantā.</i></a> <a><i>Dve tāṇāni …pe…</i></a> <a><i>dve leṇāni …</i></a> <a><i>dve saraṇāni …</i></a> <a><i>dve parāyaṇāni …</i></a> <a><i>dve accutāni …</i></a> <a><i>dve amatāni …</i></a> <a><i>dve nibbānānīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1074"><i>☑ Dve nibbānānīti?</i></a> <a><i>Āmantā.</i></a> <a><i>Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1075"><i>☑ Dve nirodhāti?</i></a> <a><i>Āmantā.</i></a> <a><i>Nanu appaṭisaṅkhāniruddhe saṅkhāre paṭisaṅkhā nirodhentīti?</i></a> <a><i>Āmantā.</i></a> <a><i>Hañci appaṭisaṅkhāniruddhe saṅkhāre paṭisaṅkhā nirodhenti, no ca vata re vattabbe—</i></a> <a><i>“dve nirodhā”ti.</i></a></p>
<p><a data-ref="sc5, ms32Kv_1076"><i>☒ Na vattabbaṃ—</i></a> <a><i>“dve nirodhā”ti?</i></a> <a><i>Āmantā.</i></a> <a><i>Nanu appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggāti?</i></a> <a><i>Āmantā.</i></a> <a><i>Hañci appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggā, tena vata re vattabbe—</i></a> <a><i>“dve nirodhā”ti.</i></a></p>
<p><a data-var="Paṭisaṅkhāniruddhāpi → paṭisaṃkhāniruddhā (pts-vp-pli1)" data-ref="sc6, pts-vp-pli227, ms32Kv_1077"><i>☑ Dve nirodhāti?</i></a> <a><i>Āmantā.</i></a> <a><i>Paṭisaṅkhāniruddhāpi saṅkhārā ariyamaggaṃ āgamma niruddhāti?</i></a> <a><i>Āmantā.</i></a> <a><i>Appaṭisaṅkhāniruddhā saṅkhārā ariyamaggaṃ āgamma niruddhāti?</i></a> <a><i>Na hevaṃ vattabbe …pe…</i></a></p>
<p><a data-ref="sc7, ms32Kv_1078"><i>☑ Dve nirodhāti?</i></a> <a><i>Āmantā.</i></a> <a><i>Paṭisaṅkhāniruddhā saṅkhārā na puna uppajjantīti?</i></a> <a><i>Āmantā.</i></a> <a><i>Appaṭisaṅkhāniruddhā saṅkhārā na puna uppajjantīti?</i></a> <a><i>Na hevaṃ vattabbe …pe…</i></a> <a><i>tena hi na vattabbaṃ—</i></a> <a><i>“dve nirodhā”ti.</i></a></p>
<p class="endsutta"><a data-ref="ms32Kv_1079"><i>Nirodhakathā niṭṭhitā.</i></a><br>
<a><i>Dutiyo vaggo.</i></a></p>
<p class="uddana-intro"><a data-ref="ms32Kv_1080"><i>Tassuddānaṃ</i></a></p>
<blockquote class="uddanagatha">
<p><a data-ref="sc8, ms32Kv_1081"><i>Parūpahāro aññāṇaṃ,</i></a><br>
<a><i>kaṅkhā paravitāraṇā;</i></a><br>
<a><i>Vacībhedo dukkhāhāro,</i></a><br>
<a><i>cittaṭṭhiti ca kukkuḷā;</i></a><br>
<a><i>Anupubbābhisamayo,</i></a><br>
<a><i>vohāro ca nirodhakoti.</i></a></p>
</blockquote>
</article>
</section>
</div>
</body>
</html>
