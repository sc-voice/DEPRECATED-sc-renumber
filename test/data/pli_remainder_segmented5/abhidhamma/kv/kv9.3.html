<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Rūpaṃsārammaṇantikathā</i></a></h1>
</div>
<p><a data-ref="sc1, ms32Kv_1871, msdiv552"><i>☑ Rūpaṃ sārammaṇanti?</i></a> <a><i>Āmantā.</i></a> <a><i>Atthi tassa āvaṭṭanā ābhogo samannāhāro manasikāro cetanā patthanā paṇidhīti?</i></a> <a><i>Na hevaṃ vattabbe …pe…</i></a> <a><i>nanu natthi tassa āvaṭṭanā ābhogo …pe… paṇidhīti?</i></a> <a><i>Āmantā.</i></a> <a><i>Hañci natthi tassa āvaṭṭanā ābhogo …pe… paṇidhi, no ca vata re vattabbe—</i></a> <a><i>“rūpaṃ sārammaṇan”ti.</i></a></p>
<p><a data-ref="sc2, pts-vp-pli405, ms32Kv_1872"><i>☑ Phasso sārammaṇo, atthi tassa āvaṭṭanā ābhogo …pe… paṇidhīti?</i></a> <a><i>Āmantā.</i></a> <a><i>Rūpaṃ sārammaṇaṃ, atthi tassa āvaṭṭanā ābhogo …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1873"><i>☑ Vedanā …pe…</i></a> <a><i>saññā cetanā cittaṃ saddhā vīriyaṃ sati samādhi paññā rāgo doso moho māno diṭṭhi vicikicchā thinaṃ uddhaccaṃ ahirikaṃ …pe…</i></a> <a><i>anottappaṃ sārammaṇaṃ, atthi tassa āvaṭṭanā ābhogo …pe… paṇidhīti?</i></a> <a><i>Āmantā.</i></a> <a><i>Rūpaṃ sārammaṇaṃ, atthi tassa āvaṭṭanā ābhogo …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1874"><i>☑ Rūpaṃ sārammaṇaṃ, natthi tassa āvaṭṭanā ābhogo …pe… paṇidhīti?</i></a> <a><i>Āmantā.</i></a> <a><i>Phasso sārammaṇo, natthi tassa āvaṭṭanā ābhogo …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1875"><i>☑ Rūpaṃ sārammaṇaṃ, natthi tassa āvaṭṭanā ābhogo …pe… paṇidhīti?</i></a> <a><i>Āmantā.</i></a> <a><i>Vedanā …pe…</i></a> <a><i>anottappaṃ sārammaṇaṃ, natthi tassa āvaṭṭanā ābhogo …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1876, msdiv553"><i>☒ Na vattabbaṃ—</i></a> <a><i>“rūpaṃ sārammaṇan”ti?</i></a> <a><i>Āmantā.</i></a> <a><i>Nanu rūpaṃ sappaccayanti?</i></a> <a><i>Āmantā.</i></a> <a><i>Hañci rūpaṃ sappaccayaṃ, tena vata re vattabbe—</i></a> <a><i>“rūpaṃ sārammaṇan”ti.</i></a></p>
<p class="endsutta"><a data-ref="ms32Kv_1877"><i>Rūpaṃ sārammaṇantikathā niṭṭhitā.</i></a></p>
</article>
</section>
</div>
</body>
</html>
