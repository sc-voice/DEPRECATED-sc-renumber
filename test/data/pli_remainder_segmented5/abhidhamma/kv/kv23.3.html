<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv23.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Tevīsatimavagga</i></a></p>
<h1><a><i>Issariyakāmakārikādikathā</i></a></h1>
</div>
<p><a data-var="mahātāpanaṃ → patāpanaṃ (bj, sya-all, km, pts-vp-pli1)" data-ref="sc1, pts-vp-pli623, ms32Kv_2779, msdiv910"><i>☑ Bodhisatto issariyakāmakārikāhetu vinipātaṃ gacchatīti?</i></a> <a><i>Āmantā.</i></a> <a><i>Bodhisatto issariyakāmakārikāhetu nirayaṃ gacchati,</i></a> <a><i>sañjīvaṃ gacchati,</i></a> <a><i>kālasuttaṃ gacchati,</i></a> <a><i>tāpanaṃ gacchati,</i></a> <a><i>mahātāpanaṃ gacchati,</i></a> <a><i>saṅghātakaṃ gacchati,</i></a> <a><i>roruvaṃ gacchati …pe…</i></a> <a><i>avīciṃ gacchatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2780"><i>☑ Bodhisatto issariyakāmakārikāhetu vinipātaṃ gacchatīti?</i></a> <a><i>Āmantā.</i></a> <a><i>“Bodhisatto issariyakāmakārikāhetu vinipātaṃ gacchatī”ti—</i></a> <a><i>attheva suttantoti?</i></a> <a><i>Natthi.</i></a> <a><i>Hañci “bodhisatto issariyakāmakārikāhetu vinipātaṃ gacchatī”ti—</i></a> <a><i>nattheva suttanto, no ca vata re vattabbe—</i></a> <a><i>“bodhisatto issariyakāmakārikāhetu vinipātaṃ gacchatī”ti.</i></a></p>
<p><a data-ref="sc3, ms32Kv_2781, msdiv911"><i>☑ Bodhisatto issariyakāmakārikāhetu gabbhaseyyaṃ okkamatīti?</i></a> <a><i>Āmantā.</i></a> <a><i>Bodhisatto issariyakāmakārikāhetu nirayaṃ upapajjeyya, tiracchānayoniṃ upapajjeyyāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2782"><i>☑ Bodhisatto issariyakāmakārikāhetu gabbhaseyyaṃ okkamatīti?</i></a> <a><i>Āmantā.</i></a> <a><i>Bodhisatto iddhimāti?</i></a> <a><i>Na hevaṃ vattabbe …pe…</i></a> <a><i>bodhisatto iddhimāti?</i></a> <a><i>Āmantā.</i></a> <a><i>Bodhisattena chandiddhipādo bhāvito …pe…</i></a> <a><i>vīriyiddhipādo …pe…</i></a> <a><i>cittiddhipādo …pe…</i></a> <a><i>vīmaṃsiddhipādo bhāvitoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli624, ms32Kv_2783"><i>☑ Bodhisatto issariyakāmakārikāhetu gabbhaseyyaṃ okkamatīti?</i></a> <a><i>Āmantā.</i></a> <a><i>“Bodhisatto issariyakāmakārikāhetu gabbhaseyyaṃ okkamatī”ti—</i></a> <a><i>attheva suttantoti?</i></a> <a><i>Natthi.</i></a> <a><i>Hañci “bodhisatto issariyakāmakārikāhetu gabbhaseyyaṃ okkamatī”ti—</i></a> <a><i>nattheva suttanto, no ca vata re vattabbe—</i></a> <a><i>“bodhisatto issariyakāmakārikāhetu gabbhaseyyaṃ okkamatī”ti.</i></a></p>
<p><a data-ref="sc6, ms32Kv_2784, msdiv912"><i>☑ Bodhisatto issariyakāmakārikāhetu dukkarakārikaṃ akāsīti?</i></a> <a><i>Āmantā.</i></a> <a><i>Bodhisatto issariyakāmakārikāhetu “sassato loko”ti paccāgacchi,</i></a> <a><i>“asassato loko”ti …pe…</i></a> <a><i>“antavā loko”ti …pe…</i></a> <a><i>“anantavā loko”ti …</i></a> <a><i>“taṃ jīvaṃ taṃ sarīran”ti …</i></a> <a><i>“aññaṃ jīvaṃ aññaṃ sarīran”ti …</i></a> <a><i>“hoti tathāgato paraṃ maraṇā”ti …</i></a> <a><i>“na hoti tathāgato paraṃ maraṇā”ti …</i></a> <a><i>“hoti ca na ca hoti tathāgato paraṃ maraṇā”ti …pe…</i></a> <a><i>“neva hoti na na hoti tathāgato paraṃ maraṇā”ti paccāgacchīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2785"><i>☑ Bodhisatto issariyakāmakārikāhetu dukkarakārikaṃ akāsīti?</i></a> <a><i>Āmantā.</i></a> <a><i>“Bodhisatto issariyakāmakārikāhetu dukkarakārikaṃ akāsī”ti—</i></a> <a><i>attheva suttantoti?</i></a> <a><i>Natthi.</i></a> <a><i>Hañci “bodhisatto issariyakāmakārikāhetu dukkarakārikaṃ akāsī”ti—</i></a> <a><i>nattheva suttanto, no ca vata re vattabbe—</i></a> <a><i>“bodhisatto issariyakāmakārikāhetu dukkarakārikaṃ akāsī”ti.</i></a></p>
<p><a data-var="aparantapaṃ → amaraṃ tapaṃ (^sn4.1#1 [1. Tapokammasutta])" data-ref="sc8, pts-vp-pli625, ms32Kv_2786, msdiv913"><i>☑ Bodhisatto issariyakāmakārikāhetu aparantapaṃ akāsi, aññaṃ satthāraṃ uddisīti?</i></a> <a><i>Āmantā.</i></a> <a><i>Bodhisatto issariyakāmakārikāhetu “sassato loko”ti paccāgacchi …pe…</i></a> <a><i>“neva hoti na na hoti tathāgato paraṃ maraṇā”ti paccāgacchīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_2787, msdiv914"><i>☑ Bodhisatto issariyakāmakārikāhetu aññaṃ satthāraṃ uddisīti?</i></a> <a><i>Āmantā.</i></a> <a><i>“Bodhisatto issariyakāmakārikāhetu aññaṃ satthāraṃ uddisī”ti—</i></a> <a><i>attheva suttantoti?</i></a> <a><i>Natthi.</i></a> <a><i>Hañci “bodhisatto issariyakāmakārikāhetu aññaṃ satthāraṃ uddisī”ti—</i></a> <a><i>nattheva suttanto, no ca vata re vattabbe—</i></a> <a><i>“bodhisatto issariyakāmakārikāhetu aññaṃ satthāraṃ uddisī”ti.</i></a></p>
<p class="endsutta"><a data-var="Issariyakāmakārikākathā → issariyakāmakāritākathā (bj)" data-ref="ms32Kv_2788"><i>Issariyakāmakārikākathā niṭṭhitā.</i></a></p>
</article>
</section>
</div>
</body>
</html>
