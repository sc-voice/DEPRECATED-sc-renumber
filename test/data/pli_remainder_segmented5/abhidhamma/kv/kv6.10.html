<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.10">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Kāyakammaṃsanidassanantikathā</i></a></h1>
</div>
<p><a data-ref="sc1, ms32Kv_1605, msdiv469"><i>☑ Kāyakammaṃ sanidassananti?</i></a> <a><i>Āmantā.</i></a> <a><i>Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1606"><i>☑ Kāyakammaṃ sanidassananti?</i></a> <a><i>Āmantā.</i></a> <a><i>Cakkhuñca paṭicca kāyakammañca uppajjati cakkhuviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli334, ms32Kv_1607"><i>☑ Cakkhuñca paṭicca kāyakammañca uppajjati cakkhuviññāṇanti?</i></a> <a><i>Āmantā.</i></a> <a><i>“Cakkhuñca paṭicca kāyakammañca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttanto, no ca vata re vattabbe—</i></a> <a><i>“cakkhuñca paṭicca kāyakammañca uppajjati cakkhuviññāṇan”ti.</i></a></p>
<p><a data-ref="sc4, ms32Kv_1608, msdiv470"><i>☒ Na vattabbaṃ—</i></a> <a><i>“kāyakammaṃ sanidassanan”ti?</i></a> <a><i>Āmantā.</i></a> <a><i>Nanu passati abhikkamantaṃ paṭikkamantaṃ ālokentaṃ vilokentaṃ samiñjentaṃ pasārentanti?</i></a> <a><i>Āmantā.</i></a> <a><i>Hañci passati abhikkamantaṃ paṭikkamantaṃ ālokentaṃ vilokentaṃ samiñjentaṃ pasārentaṃ, tena vata re vattabbe—</i></a> <a><i>“kāyakammaṃ sanidassanan”ti.</i></a></p>
<p class="endsutta"><a data-ref="ms32Kv_1609"><i>Kāyakammaṃ sanidassanantikathā niṭṭhitā.</i></a><br>
<a><i>Chaṭṭho vaggo.</i></a></p>
<p class="uddana-intro"><a data-ref="ms32Kv_1610"><i>Tassuddānaṃ</i></a></p>
<p class="uddana"><a data-ref="sc5, ms32Kv_1611"><i>Niyamo asaṅkhato, paṭiccasamuppādo asaṅkhato, cattāri saccāni asaṅkhatāni, cattāro āruppā asaṅkhatā, nirodhasamāpatti asaṅkhatā, ākāso asaṅkhato, ākāso sanidassano, cattāro mahābhūtā, pañcindriyāni, tatheva kāyakammanti.</i></a></p>
</article>
</section>
</div>
</body>
</html>
