<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Rūpadhātuyāāyatanakathā</i></a></h1>
</div>
<p><a data-ref="sc1, ms32Kv_1765, msdiv519"><i>☑ Atthi saḷāyataniko attabhāvo rūpadhātuyāti?</i></a> <a><i>Āmantā.</i></a> <a><i>Atthi tattha ghānāyatananti?</i></a> <a><i>Āmantā.</i></a> <a><i>Atthi tattha gandhāyatananti?</i></a> <a><i>Na hevaṃ vattabbe …pe…</i></a> <a><i>atthi tattha jivhāyatananti?</i></a> <a><i>Āmantā.</i></a> <a><i>Atthi tattha rasāyatananti?</i></a> <a><i>Na hevaṃ vattabbe …pe…</i></a> <a><i>atthi tattha kāyāyatananti?</i></a> <a><i>Āmantā.</i></a> <a><i>Atthi tattha phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli375, ms32Kv_1766"><i>☑ Natthi tattha gandhāyatananti?</i></a> <a><i>Āmantā.</i></a> <a><i>Natthi tattha ghānāyatananti?</i></a> <a><i>Na hevaṃ vattabbe …pe…</i></a> <a><i>natthi tattha rasāyatananti?</i></a> <a><i>Āmantā.</i></a> <a><i>Natthi tattha jivhāyatananti?</i></a> <a><i>Na hevaṃ vattabbe …pe…</i></a> <a><i>natthi tattha phoṭṭhabbāyatananti?</i></a> <a><i>Āmantā.</i></a> <a><i>Natthi tattha kāyāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1767, msdiv520"><i>☑ Atthi tattha cakkhāyatanaṃ, atthi rūpāyatananti?</i></a> <a><i>Āmantā.</i></a> <a><i>Atthi tattha ghānāyatanaṃ, atthi gandhāyatananti?</i></a> <a><i>Na hevaṃ vattabbe …pe…</i></a> <a><i>atthi tattha cakkhāyatanaṃ, atthi rūpāyatananti?</i></a> <a><i>Āmantā.</i></a> <a><i>Atthi tattha jivhāyatanaṃ, atthi rasāyatanaṃ …pe…</i></a> <a><i>atthi tattha kāyāyatanaṃ, atthi phoṭṭhabbāyatananti?</i></a> <a><i>Na hevaṃ vattabbe …pe…</i></a> <a><i>atthi tattha sotāyatanaṃ, atthi saddāyatanaṃ …pe…</i></a> <a><i>atthi tattha manāyatanaṃ, atthi dhammāyatananti?</i></a> <a><i>Āmantā.</i></a> <a><i>Atthi tattha ghānāyatanaṃ, atthi gandhāyatananti?</i></a> <a><i>Na hevaṃ vattabbe …pe…</i></a> <a><i>atthi tattha manāyatanaṃ, atthi dhammāyatananti?</i></a> <a><i>Āmantā.</i></a> <a><i>Atthi tattha jivhāyatanaṃ, atthi rasāyatananti …pe…</i></a> <a><i>atthi tattha kāyāyatanaṃ, atthi phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli376, ms32Kv_1768"><i>☑ Atthi tattha ghānāyatanaṃ, natthi gandhāyatananti?</i></a> <a><i>Āmantā.</i></a> <a><i>Atthi tattha cakkhāyatanaṃ, natthi rūpāyatananti?</i></a> <a><i>Na hevaṃ vattabbe …pe…</i></a> <a><i>atthi tattha ghānāyatanaṃ, natthi gandhāyatananti?</i></a> <a><i>Āmantā.</i></a> <a><i>Atthi tattha sotāyatanaṃ, natthi saddāyatanaṃ …pe…</i></a> <a><i>atthi tattha manāyatanaṃ, natthi dhammāyatananti?</i></a> <a><i>Na hevaṃ vattabbe …pe…</i></a> <a><i>atthi tattha jivhāyatanaṃ, natthi rasāyatanaṃ …pe…</i></a> <a><i>atthi tattha kāyāyatanaṃ, natthi phoṭṭhabbāyatananti?</i></a> <a><i>Āmantā.</i></a> <a><i>Atthi tattha cakkhāyatanaṃ, natthi rūpāyatananti?</i></a> <a><i>Na hevaṃ vattabbe …pe…</i></a> <a><i>atthi tattha kāyāyatanaṃ, natthi phoṭṭhabbāyatananti?</i></a> <a><i>Āmantā.</i></a> <a><i>Atthi tattha sotāyatanaṃ, natthi saddāyatanaṃ …pe…</i></a> <a><i>atthi tattha manāyatanaṃ, natthi dhammāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1769, msdiv521"><i>☑ Atthi tattha cakkhāyatanaṃ atthi rūpāyatanaṃ, tena cakkhunā taṃ rūpaṃ passatīti?</i></a> <a><i>Āmantā.</i></a> <a><i>Atthi tattha ghānāyatanaṃ atthi gandhāyatanaṃ, tena ghānena taṃ gandhaṃ ghāyatīti?</i></a> <a><i>Na hevaṃ vattabbe …pe…</i></a> <a><i>atthi tattha cakkhāyatanaṃ atthi rūpāyatanaṃ, tena cakkhunā taṃ rūpaṃ passatīti?</i></a> <a><i>Āmantā.</i></a> <a><i>Atthi tattha jivhāyatanaṃ atthi rasāyatanaṃ, tāya jivhāya taṃ rasaṃ sāyati …pe…</i></a> <a><i>atthi tattha kāyāyatanaṃ atthi phoṭṭhabbāyatanaṃ, tena kāyena taṃ phoṭṭhabbaṃ phusatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1770"><i>☑ Atthi tattha sotāyatanaṃ atthi saddāyatanaṃ …pe…</i></a> <a><i>atthi tattha manāyatanaṃ atthi dhammāyatanaṃ, tena manena taṃ dhammaṃ vijānātīti?</i></a> <a><i>Āmantā.</i></a> <a><i>Atthi tattha ghānāyatanaṃ atthi gandhāyatanaṃ, tena ghānena taṃ gandhaṃ ghāyatīti?</i></a> <a><i>Na hevaṃ vattabbe …pe…</i></a> <a><i>atthi tattha manāyatanaṃ atthi dhammāyatanaṃ, tena manena taṃ dhammaṃ vijānātīti?</i></a> <a><i>Āmantā.</i></a> <a><i>Atthi tattha jivhāyatanaṃ atthi rasāyatanaṃ …pe…</i></a> <a><i>atthi tattha kāyāyatanaṃ atthi phoṭṭhabbāyatanaṃ, tena kāyena taṃ phoṭṭhabbaṃ phusatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, pts-vp-pli377, ms32Kv_1771"><i>☑ Atthi tattha ghānāyatanaṃ atthi gandhāyatanaṃ, na ca tena ghānena taṃ gandhaṃ ghāyatīti?</i></a> <a><i>Āmantā.</i></a> <a><i>Atthi tattha cakkhāyatanaṃ atthi rūpāyatanaṃ, na ca tena cakkhunā taṃ rūpaṃ passatīti?</i></a> <a><i>Na hevaṃ vattabbe …pe…</i></a> <a><i>atthi tattha ghānāyatanaṃ atthi gandhāyatanaṃ, na ca tena ghānena taṃ gandhaṃ ghāyatīti?</i></a> <a><i>Āmantā.</i></a> <a><i>Atthi tattha sotāyatanaṃ atthi saddāyatanaṃ …pe…</i></a> <a><i>atthi tattha manāyatanaṃ atthi dhammāyatanaṃ, na ca tena manena taṃ dhammaṃ vijānātīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1772"><i>☑ Atthi tattha jivhāyatanaṃ atthi rasāyatanaṃ …pe…</i></a> <a><i>atthi tattha kāyāyatanaṃ atthi phoṭṭhabbāyatanaṃ, na ca tena kāyena taṃ phoṭṭhabbaṃ phusatīti?</i></a> <a><i>Āmantā.</i></a> <a><i>Atthi tattha sotāyatanaṃ atthi saddāyatanaṃ …pe…</i></a> <a><i>atthi tattha manāyatanaṃ atthi dhammāyatanaṃ, na ca tena manena taṃ dhammaṃ vijānātīti?</i></a> <a><i>Na hevaṃ vattabbe …pe…</i></a></p>
<p><a data-ref="sc9, ms32Kv_1773, msdiv522"><i>☑ Atthi tattha ghānāyatanaṃ atthi gandhāyatanaṃ, tena ghānena taṃ gandhaṃ ghāyatīti?</i></a> <a><i>Āmantā.</i></a> <a><i>Atthi tattha mūlagandho sāragandho tacagandho pattagandho pupphagandho phalagandho āmagandho vissagandho sugandho duggandhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, pts-vp-pli378, ms32Kv_1774"><i>☑ Atthi tattha jivhāyatanaṃ atthi rasāyatanaṃ, tāya jivhāya taṃ rasaṃ sāyatīti?</i></a> <a><i>Āmantā.</i></a> <a><i>Atthi tattha mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇiyaṃ khāriyaṃ lambilaṃ kasāvo sādu asādūti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1775"><i>☑ Atthi tattha kāyāyatanaṃ atthi phoṭṭhabbāyatanaṃ, tena kāyena taṃ phoṭṭhabbaṃ phusatīti?</i></a> <a><i>Āmantā.</i></a> <a><i>Atthi tattha kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukanti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1776, msdiv523"><i>☒ Na vattabbaṃ—</i></a> <a><i>“saḷāyataniko attabhāvo rūpadhātuyā”ti?</i></a> <a><i>Āmantā.</i></a> <a><i>Nanu atthi tattha ghānanimittaṃ jivhānimittaṃ kāyanimittanti?</i></a> <a><i>Āmantā.</i></a> <a><i>Hañci atthi tattha ghānanimittaṃ jivhānimittaṃ kāyanimittaṃ, tena vata re vattabbe—</i></a> <a><i>“saḷāyataniko attabhāvo rūpadhātuyā”ti.</i></a></p>
<p class="endsutta"><a data-ref="ms32Kv_1777"><i>Rūpadhātuyā āyatanakathā niṭṭhitā.</i></a></p>
</article>
</section>
</div>
</body>
</html>
