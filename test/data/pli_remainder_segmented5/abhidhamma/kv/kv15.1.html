<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv15.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Anusayapaṇṇāsaka</i></a></p>
<p><a><i>Pannarasamavagga</i></a></p>
<h1><a><i>Paccayatākathā</i></a></h1>
</div>
<p><a data-ref="sc1, pts-vp-pli508, ms32Kv_2275, msdiv711"><i>☑ Paccayatā vavatthitāti?</i></a> <a><i>Āmantā.</i></a> <a><i>Nanu vīmaṃsā hetu, so ca adhipatīti?</i></a> <a><i>Āmantā.</i></a> <a><i>Hañci vīmaṃsā hetu, so ca adhipati, tena vata re vattabbe—</i></a> <a><i>“hetupaccayena paccayo, adhipatipaccayena paccayo”ti.</i></a></p>
<p><a data-ref="sc2, ms32Kv_2276"><i>☑ Nanu chandādhipati sahajātānaṃ dhammānaṃ adhipatīti?</i></a> <a><i>Āmantā.</i></a> <a><i>Hañci chandādhipati sahajātānaṃ dhammānaṃ adhipati, tena vata re vattabbe—</i></a> <a><i>“adhipatipaccayena paccayo, sahajātapaccayena paccayo”ti.</i></a></p>
<p><a data-ref="sc3, ms32Kv_2277, msdiv712"><i>☑ Nanu vīriyādhipati sahajātānaṃ dhammānaṃ adhipatīti?</i></a> <a><i>Āmantā.</i></a> <a><i>Hañci vīriyādhipati sahajātānaṃ dhammānaṃ adhipati, tena vata re vattabbe—</i></a> <a><i>“adhipatipaccayena paccayo, sahajātapaccayena paccayo”ti.</i></a></p>
<p><a data-ref="sc4, ms32Kv_2278"><i>☑ Nanu vīriyādhipati sahajātānaṃ dhammānaṃ adhipati, tañca indriyanti?</i></a> <a><i>Āmantā.</i></a> <a><i>Hañci vīriyādhipati sahajātānaṃ dhammānaṃ adhipati, tañca indriyaṃ, tena vata re vattabbe—</i></a> <a><i>“adhipatipaccayena paccayo, indriyapaccayena paccayo”ti.</i></a></p>
<p><a data-ref="sc5, ms32Kv_2279"><i>☑ Nanu vīriyādhipati sahajātānaṃ dhammānaṃ adhipati, tañca maggaṅganti?</i></a> <a><i>Āmantā.</i></a> <a><i>Hañci vīriyādhipati sahajātānaṃ dhammānaṃ adhipati, tañca maggaṅgaṃ, tena vata re vattabbe—</i></a> <a><i>“adhipatipaccayena paccayo, maggapaccayena paccayo”ti.</i></a></p>
<p><a data-ref="sc6, pts-vp-pli509, ms32Kv_2280, msdiv713"><i>☑ Nanu cittādhipati sahajātānaṃ dhammānaṃ adhipatīti?</i></a> <a><i>Āmantā.</i></a> <a><i>Hañci cittādhipati sahajātānaṃ dhammānaṃ adhipati, tena vata re vattabbe—</i></a> <a><i>“adhipatipaccayena paccayo, sahajātapaccayena paccayo”ti.</i></a></p>
<p><a data-ref="sc7, ms32Kv_2281"><i>☑ Nanu cittādhipati sahajātānaṃ dhammānaṃ adhipati, so ca āhāroti?</i></a> <a><i>Āmantā.</i></a> <a><i>Hañci cittādhipati sahajātānaṃ dhammānaṃ adhipati, so ca āhāro, tena vata re vattabbe—</i></a> <a><i>“adhipatipaccayena paccayo, āhārapaccayena paccayo”ti.</i></a></p>
<p><a data-ref="sc8, ms32Kv_2282"><i>☑ Nanu cittādhipati sahajātānaṃ dhammānaṃ adhipati, tañca indriyanti?</i></a> <a><i>Āmantā.</i></a> <a><i>Hañci cittādhipati sahajātānaṃ dhammānaṃ adhipati, tañca indriyaṃ, tena vata re vattabbe—</i></a> <a><i>“adhipatipaccayena paccayo, indriyapaccayena paccayo”ti.</i></a></p>
<p><a data-ref="sc9, ms32Kv_2283, msdiv714"><i>☑ Nanu vīmaṃsādhipati sahajātānaṃ dhammānaṃ adhipatīti?</i></a> <a><i>Āmantā.</i></a> <a><i>Hañci vīmaṃsādhipati sahajātānaṃ dhammānaṃ adhipati, tena vata re vattabbe—</i></a> <a><i>“adhipatipaccayena paccayo, sahajātapaccayena paccayo”ti.</i></a></p>
<p><a data-ref="sc10, ms32Kv_2284"><i>☑ Nanu vīmaṃsādhipati sahajātānaṃ dhammānaṃ adhipati, tañca indriyanti?</i></a> <a><i>Āmantā.</i></a> <a><i>Hañci vīmaṃsādhipati sahajātānaṃ dhammānaṃ adhipati, tañca indriyaṃ, tena vata re vattabbe—</i></a> <a><i>“adhipatipaccayena paccayo, indriyapaccayena paccayo”ti.</i></a></p>
<p><a data-ref="sc11, ms32Kv_2285"><i>☑ Nanu vīmaṃsādhipati sahajātānaṃ dhammānaṃ adhipati, tañca maggaṅganti?</i></a> <a><i>Āmantā.</i></a> <a><i>Hañci vīmaṃsādhipati sahajātānaṃ dhammānaṃ adhipati, tañca maggaṅgaṃ, tena vata re vattabbe—</i></a> <a><i>“adhipatipaccayena paccayo, maggapaccayena paccayo”ti.</i></a></p>
<p><a data-ref="sc12, ms32Kv_2286, msdiv715"><i>☑ Nanu ariyaṃ dhammaṃ garuṃ katvā uppajjati paccavekkhaṇā, tañcārammaṇanti?</i></a> <a><i>Āmantā.</i></a> <a><i>Hañci ariyaṃ dhammaṃ garuṃ katvā uppajjati paccavekkhaṇā, tañcārammaṇaṃ, tena vata re vattabbe—</i></a> <a><i>“adhipatipaccayena paccayo, ārammaṇapaccayena paccayo”ti.</i></a></p>
<p><a data-ref="sc13, pts-vp-pli510, ms32Kv_2287, msdiv716"><i>☑ Nanu purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo, sā ca āsevanāti?</i></a> <a><i>Āmantā.</i></a> <a><i>Hañci purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo, sā ca āsevanā, tena vata re vattabbe—</i></a> <a><i>“anantarapaccayena paccayo, āsevanapaccayena paccayo”ti.</i></a></p>
<p><a data-ref="sc14, ms32Kv_2288"><i>☑ Nanu purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo, sā ca āsevanāti?</i></a> <a><i>Āmantā.</i></a> <a><i>Hañci purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo, sā ca āsevanā, tena vata re vattabbe—</i></a> <a><i>“anantarapaccayena paccayo, āsevanapaccayena paccayo”ti.</i></a></p>
<p><a data-ref="sc15, ms32Kv_2289"><i>☑ Nanu purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo, sā ca āsevanāti?</i></a> <a><i>Āmantā.</i></a> <a><i>Hañci purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo, sā ca āsevanā, tena vata re vattabbe—</i></a> <a><i>“anantarapaccayena paccayo, āsevanapaccayena paccayo”ti.</i></a></p>
<p><a data-ref="sc16, ms32Kv_2290, msdiv717"><i>☑ Na vattabbaṃ—</i></a> <a><i>“paccayatā vavatthitā”ti?</i></a> <a><i>Āmantā.</i></a> <a><i>Hetupaccayena paccayo hoti, ārammaṇapaccayena paccayo hoti, anantarapaccayena paccayo hoti, samanantarapaccayena paccayo hotīti?</i></a> <a><i>Na hevaṃ vattabbe.</i></a> <a><i>Tena hi paccayatā vavatthitāti.</i></a></p>
<p class="endsutta"><a data-var="Paccayatākathā → paccayakathā (bj, pts-vp-pli1)" data-ref="ms32Kv_2291"><i>Paccayatākathā niṭṭhitā.</i></a></p>
</article>
</section>
</div>
</body>
</html>
