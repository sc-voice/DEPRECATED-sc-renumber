<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.9">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Cakkhundriyaṃsanidassanantiādikathā</i></a></h1>
</div>
<p><a data-ref="sc1, ms32Kv_1600, msdiv467"><i>☑ Cakkhundriyaṃ sanidassananti?</i></a> <a><i>Āmantā.</i></a> <a><i>Rūpaṃ rūpāyatanaṃ rūpadhātu …pe…</i></a> <a><i>cakkhussa āpāthaṃ āgacchatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli333, ms32Kv_1601"><i>☑ Cakkhundriyaṃ sanidassananti?</i></a> <a><i>Āmantā.</i></a> <a><i>Cakkhuñca paṭicca cakkhundriyañca uppajjati cakkhuviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1602"><i>☑ Cakkhuñca paṭicca cakkhundriyañca uppajjati cakkhuviññāṇanti?</i></a> <a><i>Āmantā.</i></a> <a><i>“Cakkhuñca paṭicca cakkhundriyañca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttanto, no ca vata re vattabbe—</i></a> <a><i>“cakkhuñca paṭicca cakkhundriyañca uppajjati cakkhuviññāṇan”ti.</i></a></p>
<p><a data-ref="sc4, ms32Kv_1603, msdiv468"><i>☒ Na vattabbaṃ—</i></a> <a><i>“pañcindriyāni sanidassanānī”ti?</i></a> <a><i>Āmantā.</i></a> <a><i>Nanu passati cakkhuṃ sotaṃ ghānaṃ jivhaṃ kāyanti?</i></a> <a><i>Āmantā.</i></a> <a><i>Hañci passati cakkhuṃ sotaṃ ghānaṃ jivhaṃ kāyaṃ, tena vata re vattabbe—</i></a> <a><i>“pañcindriyāni sanidassanānī”ti …pe….</i></a></p>
<p class="endsutta"><a data-ref="ms32Kv_1604"><i>Cakkhundriyaṃ sanidassanantiādikathā niṭṭhitā.</i></a></p>
</article>
</section>
</div>
</body>
</html>
