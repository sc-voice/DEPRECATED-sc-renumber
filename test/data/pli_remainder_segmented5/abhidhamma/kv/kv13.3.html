<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv13.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Terasamavagga</i></a></p>
<h1><a><i>Anantarāpayuttakathā</i></a></h1>
</div>
<p><a data-ref="sc1, ms32Kv_2150, msdiv660"><i>☒ Anantarāpayutto puggalo sammattaniyāmaṃ okkameyyāti?</i></a> <a><i>Āmantā.</i></a> <a><i>Micchattaniyāmañca sammattaniyāmañca ubho okkameyyāti?</i></a> <a><i>Na hevaṃ vattabbe …pe…</i></a></p>
<p><a data-ref="sc2, ms32Kv_2151"><i>☒ Anantarāpayutto puggalo sammattaniyāmaṃ okkameyyāti?</i></a> <a><i>Āmantā.</i></a> <a><i>Nanu taṃ kammaṃ payuttaṃ kukkuccaṃ uppāditaṃ vippaṭisāriyaṃ janitanti?</i></a> <a><i>Āmantā.</i></a> <a><i>Hañci taṃ kammaṃ payuttaṃ kukkuccaṃ uppāditaṃ vippaṭisāriyaṃ janitaṃ, no ca vata re vattabbe—</i></a> <a><i>“anantarāpayutto puggalo sammattaniyāmaṃ okkameyyā”ti.</i></a></p>
<p><a data-ref="sc3, pts-vp-pli479, ms32Kv_2152, msdiv661"><i>☑ Anantarāpayutto puggalo abhabbo sammattaniyāmaṃ okkamitunti?</i></a> <a><i>Āmantā.</i></a> <a><i>Mātā jīvitā voropitā … pitā jīvitā voropito … arahā jīvitā voropito … duṭṭhena cittena tathāgatassa lohitaṃ uppāditaṃ … saṃgho bhinnoti?</i></a> <a><i>Na hevaṃ vattabbe …pe….</i></a></p>
<p><a data-var="paṭivinetvā → paṭivinodetvā (si, pts-vp-pli1, mr)" data-ref="sc4, ms32Kv_2153"><i>☑ Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti?</i></a> <a><i>Āmantā.</i></a> <a><i>Mātā jīvitā voropitā … pitā jīvitā voropito …pe…</i></a> <a><i>saṃgho bhinnoti?</i></a> <a><i>Na hevaṃ vattabbe …pe….</i></a></p>
<p><a data-var="paṭisaṃhaṭaṃ → paṭisaṃhataṃ (bj, pts-vp-pli1)" data-ref="sc5, ms32Kv_2154"><i>☑ Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti?</i></a> <a><i>Āmantā.</i></a> <a><i>Nanu taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītanti?</i></a> <a><i>Āmantā.</i></a> <a><i>Hañci taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītaṃ, no ca vata re vattabbe—</i></a> <a><i>“anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitun”ti.</i></a></p>
<p><a data-ref="sc6, ms32Kv_2155, msdiv662"><i>☒ Anantarāpayutto puggalo sammattaniyāmaṃ okkameyyāti?</i></a> <a><i>Āmantā.</i></a> <a><i>Nanu taṃ kammaṃ payutto āsīti?</i></a> <a><i>Āmantā.</i></a> <a><i>Hañci taṃ kammaṃ payutto āsi, no ca vata re vattabbe—</i></a> <a><i>“anantarāpayutto puggalo sammattaniyāmaṃ okkameyyā”ti.</i></a></p>
<p class="endsutta"><a data-ref="ms32Kv_2156"><i>Anantarāpayuttakathā niṭṭhitā.</i></a></p>
</article>
</section>
</div>
</body>
</html>
