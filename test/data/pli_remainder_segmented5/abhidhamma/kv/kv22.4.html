<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv22.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Bāvīsatimavagga</i></a></p>
<h1><a><i>Dhammābhisamayakathā</i></a></h1>
</div>
<p><a data-ref="sc1, pts-vp-pli616, ms32Kv_2749, msdiv897"><i>☑ Atthi gabbhaseyyāya dhammābhisamayoti?</i></a> <a><i>Āmantā.</i></a> <a><i>Atthi gabbhaseyyāya dhammadesanā, dhammassavanaṃ, dhammasākacchā, paripucchā, sīlasamādānaṃ, indriyesu guttadvāratā, bhojane mattaññutā, pubbarattāpararattaṃ jāgariyānuyogoti?</i></a> <a><i>Na hevaṃ vattabbe …pe…</i></a> <a><i>natthi gabbhaseyyāya dhammadesanā, dhammassavanaṃ …pe… pubbarattāpararattaṃ jāgariyānuyogoti?</i></a> <a><i>Āmantā.</i></a> <a><i>Hañci natthi gabbhaseyyāya dhammadesanā, dhammassavanaṃ …pe… pubbarattāpararattaṃ jāgariyānuyogo, no ca vata re vattabbe—</i></a> <a><i>“atthi gabbhaseyyāya dhammābhisamayo”ti.</i></a></p>
<p><a data-ref="sc2, ms32Kv_2750"><i>☑ Atthi gabbhaseyyāya dhammābhisamayoti?</i></a> <a><i>Āmantā.</i></a> <a><i>Nanu dve paccayā sammādiṭṭhiyā uppādāya—</i></a> <a><i>parato ca ghoso, yoniso ca manasikāroti?</i></a> <a><i>Āmantā.</i></a> <a><i>Hañci dve paccayā sammādiṭṭhiyā uppādāya—</i></a> <a><i>parato ca ghoso, yoniso ca manasikāro, no ca vata re vattabbe—</i></a> <a><i>“atthi gabbhaseyyāya dhammābhisamayo”ti.</i></a></p>
<p><a data-ref="sc3, ms32Kv_2751"><i>☑ Atthi gabbhaseyyāya dhammābhisamayoti?</i></a> <a><i>Āmantā.</i></a> <a><i>Suttassa pamattassa muṭṭhassatissa asampajānassa dhammābhisamayoti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_2752"><i>Dhammābhisamayakathā niṭṭhitā.</i></a></p>
</article>
</section>
</div>
</body>
</html>
