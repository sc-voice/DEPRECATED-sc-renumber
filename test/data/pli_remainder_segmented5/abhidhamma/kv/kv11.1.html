<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv11.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Anusayapaṇṇāsaka</i></a></p>
<p><a><i>Ekādasamavagga</i></a></p>
<h1><a><i>Tissopianusayakathā</i></a></h1>
</div>
<p><a data-ref="sc1, pts-vp-pli444, ms32Kv_2012, msdiv605"><i>☑ Anusayā abyākatāti?</i></a> <a><i>Āmantā.</i></a> <a><i>Vipākābyākatā kiriyābyākatā rūpaṃ nibbānaṃ cakkhāyatanaṃ …pe… phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2013"><i>☑ Kāmarāgānusayo abyākatoti?</i></a> <a><i>Āmantā.</i></a> <a><i>Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ abyākatanti?</i></a> <a><i>Na hevaṃ vattabbe …pe…</i></a> <a><i>kāmarāgo kāmarāgapariyuṭṭhānaṃ …pe… kāmacchandanīvaraṇaṃ akusalanti?</i></a> <a><i>Āmantā.</i></a> <a><i>Kāmarāgānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2014"><i>☑ Paṭighānusayo abyākatoti?</i></a> <a><i>Āmantā.</i></a> <a><i>Paṭighaṃ paṭighapariyuṭṭhānaṃ paṭighasaṃyojanaṃ abyākatanti?</i></a> <a><i>Na hevaṃ vattabbe …pe…</i></a> <a><i>paṭighaṃ paṭighapariyuṭṭhānaṃ paṭighasaṃyojanaṃ akusalanti?</i></a> <a><i>Āmantā.</i></a> <a><i>Paṭighānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2015"><i>☑ Mānānusayo abyākatoti?</i></a> <a><i>Āmantā.</i></a> <a><i>Māno mānapariyuṭṭhānaṃ mānasaṃyojanaṃ abyākatanti?</i></a> <a><i>Na hevaṃ vattabbe …pe…</i></a> <a><i>māno mānapariyuṭṭhānaṃ mānasaṃyojanaṃ akusalanti?</i></a> <a><i>Āmantā.</i></a> <a><i>Mānānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli445, ms32Kv_2016"><i>☑ Diṭṭhānusayo abyākatoti?</i></a> <a><i>Āmantā.</i></a> <a><i>Diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ abyākatanti?</i></a> <a><i>Na hevaṃ vattabbe …pe…</i></a> <a><i>diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ akusalanti?</i></a> <a><i>Āmantā.</i></a> <a><i>Diṭṭhānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2017"><i>☑ Vicikicchānusayo abyākatoti?</i></a> <a><i>Āmantā.</i></a> <a><i>Vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ abyākatanti?</i></a> <a><i>Na hevaṃ vattabbe …pe…</i></a> <a><i>vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ akusalanti?</i></a> <a><i>Āmantā.</i></a> <a><i>Vicikicchānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2018"><i>☑ Bhavarāgānusayo abyākatoti?</i></a> <a><i>Āmantā.</i></a> <a><i>Bhavarāgo bhavarāgapariyuṭṭhānaṃ bhavarāgasaṃyojanaṃ abyākatanti?</i></a> <a><i>Na hevaṃ vattabbe …pe…</i></a> <a><i>bhavarāgo bhavarāgapariyuṭṭhānaṃ bhavarāgasaṃyojanaṃ akusalanti?</i></a> <a><i>Āmantā.</i></a> <a><i>Bhavarāgānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, pts-vp-pli446, ms32Kv_2019"><i>☑ Avijjānusayo abyākatoti?</i></a> <a><i>Āmantā.</i></a> <a><i>Avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ abyākatanti?</i></a> <a><i>Na hevaṃ vattabbe …pe…</i></a> <a><i>avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ akusalanti?</i></a> <a><i>Āmantā.</i></a> <a><i>Avijjānusayo akusaloti?</i></a> <a><i>Na hevaṃ vattabbe …pe….</i></a></p>
<p><a data-var="anusayā abyākatāti → anusayo abyākototi (si)" data-ref="sc9, ms32Kv_2020, msdiv606"><i>☒ Na vattabbaṃ—</i></a> <a><i>“anusayā abyākatā”ti?</i></a> <a><i>Āmantā.</i></a> <a><i>Puthujjano kusalābyākate citte vattamāne “sānusayo”ti vattabboti?</i></a> <a><i>Āmantā.</i></a> <a><i>Kusalākusalā dhammā sammukhībhāvaṃ āgacchantīti?</i></a> <a><i>Na hevaṃ vattabbe …pe…</i></a> <a><i>tena hi anusayā abyākatāti.</i></a> <a><i>Puthujjano kusalābyākate citte vattamāne “sarāgo”ti vattabboti?</i></a> <a><i>Āmantā.</i></a> <a><i>Kusalākusalā dhammā sammukhībhāvaṃ āgacchantīti?</i></a> <a><i>Na hevaṃ vattabbe …pe…</i></a> <a><i>tena hi rāgo abyākatoti.</i></a></p>
<p><a data-ref="sc10, ms32Kv_2021, msdiv607"><i>☑ Anusayā ahetukāti?</i></a> <a><i>Āmantā.</i></a> <a><i>Rūpaṃ nibbānaṃ cakkhāyatanaṃ …pe… phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-var="kāmacchandanīvaraṇaṃ → kāmarāganīvaraṇaṃ (pts-vp-pli1)" data-ref="sc11, pts-vp-pli447, ms32Kv_2022"><i>☑ Kāmarāgānusayo ahetukoti?</i></a> <a><i>Āmantā.</i></a> <a><i>Kāmarāgo kāmarāgapariyuṭṭhānaṃ kāmarāgasaṃyojanaṃ kāmacchandanīvaraṇaṃ ahetukanti?</i></a> <a><i>Na hevaṃ vattabbe …pe…</i></a> <a><i>kāmarāgo kāmarāgapariyuṭṭhānaṃ …pe… kāmacchandanīvaraṇaṃ sahetukanti?</i></a> <a><i>Āmantā.</i></a> <a><i>Kāmarāgānusayo sahetukoti?</i></a> <a><i>Na hevaṃ vattabbe …pe…</i></a> <a><i>paṭighānusayo …pe…</i></a> <a><i>mānānusayo …</i></a> <a><i>diṭṭhānusayo …</i></a> <a><i>vicikicchānusayo …</i></a> <a><i>bhavarāgānusayo …</i></a> <a><i>avijjānusayo ahetukoti?</i></a> <a><i>Āmantā.</i></a> <a><i>Avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ ahetukanti?</i></a> <a><i>Na hevaṃ vattabbe …pe…</i></a> <a><i>avijjā avijjogho …pe…</i></a> <a><i>avijjānīvaraṇaṃ sahetukanti?</i></a> <a><i>Āmantā.</i></a> <a><i>Avijjānusayo sahetukoti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_2023, msdiv608"><i>☒ Na vattabbaṃ—</i></a> <a><i>“anusayā ahetukā”ti?</i></a> <a><i>Āmantā.</i></a> <a><i>Puthujjano kusalābyākate citte vattamāne “sānusayo”ti vattabboti?</i></a> <a><i>Āmantā.</i></a> <a><i>Anusayā tena hetunā sahetukāti?</i></a> <a><i>Na hevaṃ vattabbe …pe…</i></a> <a><i>tena hi anusayā ahetukāti.</i></a> <a><i>Puthujjano kusalābyākate citte vattamāne “sarāgo”ti vattabboti?</i></a> <a><i>Āmantā.</i></a> <a><i>Rāgo tena hetunā sahetukoti?</i></a> <a><i>Na hevaṃ vattabbe …pe…</i></a> <a><i>tena hi rāgo ahetukoti.</i></a></p>
<p><a data-ref="sc13, ms32Kv_2024, msdiv609"><i>☑ Anusayā cittavippayuttāti?</i></a> <a><i>Āmantā.</i></a> <a><i>Rūpaṃ nibbānaṃ cakkhāyatanaṃ …pe… phoṭṭhabbāyatananti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, ms32Kv_2025"><i>☑ Kāmarāgānusayo cittavippayuttoti?</i></a> <a><i>Āmantā.</i></a> <a><i>Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ cittavippayuttanti?</i></a> <a><i>Na hevaṃ vattabbe …pe…</i></a> <a><i>kāmarāgo kāmarāgapariyuṭṭhānaṃ …pe… kāmacchandanīvaraṇaṃ cittasampayuttanti?</i></a> <a><i>Āmantā.</i></a> <a><i>Kāmarāgānusayo cittasampayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, pts-vp-pli448, ms32Kv_2026, msdiv610"><i>☑ Kāmarāgānusayo cittavippayuttoti?</i></a> <a><i>Āmantā.</i></a> <a><i>Katamakkhandhapariyāpannoti?</i></a> <a><i>Saṅkhārakkhandhapariyāpannoti.</i></a> <a><i>Saṅkhārakkhandho cittavippayuttoti?</i></a> <a><i>Na hevaṃ vattabbe.</i></a> <a><i>Saṅkhārakkhandho cittavippayuttoti?</i></a> <a><i>Āmantā.</i></a> <a><i>Vedanākkhandho saññākkhandho cittavippayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, ms32Kv_2027"><i>☑ Kāmarāgānusayo saṅkhārakkhandhapariyāpanno cittavippayuttoti?</i></a> <a><i>Āmantā.</i></a> <a><i>Kāmarāgo saṅkhārakkhandhapariyāpanno cittavippayuttoti?</i></a> <a><i>Na hevaṃ vattabbe …pe…</i></a> <a><i>kāmarāgo saṅkhārakkhandhapariyāpanno cittasampayuttoti?</i></a> <a><i>Āmantā.</i></a> <a><i>Kāmarāgānusayo saṅkhārakkhandhapariyāpanno cittasampayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc17, ms32Kv_2028"><i>☑ Kāmarāgānusayo saṅkhārakkhandhapariyāpanno cittavippayutto, kāmarāgo saṅkhārakkhandhapariyāpanno cittasampayuttoti?</i></a> <a><i>Āmantā.</i></a> <a><i>Saṅkhārakkhandho ekadeso cittasampayutto ekadeso cittavippayuttoti?</i></a> <a><i>Na hevaṃ vattabbe …pe….</i></a></p>
<p><a data-var="saññākkhandho → viññāṇakkhandho (pts-vp-pli1)" data-ref="sc18, ms32Kv_2029"><i>☑ Saṅkhārakkhandho ekadeso cittasampayutto ekadeso cittavippayuttoti?</i></a> <a><i>Āmantā.</i></a> <a><i>Vedanākkhandho saññākkhandho ekadeso cittasampayutto ekadeso cittavippayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc19, pts-vp-pli449, ms32Kv_2030, msdiv611"><i>☑ Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo cittavippayuttoti?</i></a> <a><i>Āmantā.</i></a> <a><i>Avijjā avijjogho avijjāyogo avijjānīvaraṇaṃ cittavippayuttanti?</i></a> <a><i>Na hevaṃ vattabbe …pe…</i></a> <a><i>avijjā avijjogho avijjāyogo avijjānīvaraṇaṃ cittasampayuttanti?</i></a> <a><i>Āmantā.</i></a> <a><i>Avijjānusayo cittasampayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc20, ms32Kv_2031, msdiv612"><i>☑ Avijjānusayo cittavippayuttoti?</i></a> <a><i>Āmantā.</i></a> <a><i>Katamakkhandhapariyāpannoti?</i></a> <a><i>Saṅkhārakkhandhapariyāpannoti.</i></a> <a><i>Saṅkhārakkhandho cittavippayuttoti?</i></a> <a><i>Na hevaṃ vattabbe.</i></a> <a><i>Saṅkhārakkhandho cittavippayuttoti?</i></a> <a><i>Āmantā.</i></a> <a><i>Vedanākkhandho saññākkhandho cittavippayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc21, ms32Kv_2032"><i>☑ Avijjānusayo saṅkhārakkhandhapariyāpanno cittavippayuttoti?</i></a> <a><i>Āmantā.</i></a> <a><i>Avijjā saṅkhārakkhandhapariyāpannā cittavippayuttāti?</i></a> <a><i>Na hevaṃ vattabbe …pe…</i></a> <a><i>avijjā saṅkhārakkhandhapariyāpannā cittasampayuttāti?</i></a> <a><i>Āmantā.</i></a> <a><i>Avijjānusayo saṅkhārakkhandhapariyāpanno cittasampayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc22, ms32Kv_2033"><i>☑ Avijjānusayo saṅkhārakkhandhapariyāpanno cittavippayutto, avijjāsaṅkhārakkhandhapariyāpannā cittasampayuttāti?</i></a> <a><i>Āmantā.</i></a> <a><i>Saṅkhārakkhandho ekadeso cittasampayutto ekadeso cittavippayuttoti?</i></a> <a><i>Na hevaṃ vattabbe.</i></a></p>
<p><a data-ref="sc23, pts-vp-pli450, ms32Kv_2034"><i>☑ Saṅkhārakkhandho ekadeso cittasampayutto ekadeso cittavippayuttoti?</i></a> <a><i>Āmantā.</i></a> <a><i>Vedanākkhandho saññākkhandho ekadeso cittasampayutto ekadeso cittavippayuttoti?</i></a> <a><i>Na hevaṃ vattabbe …pe….</i></a></p>
<p><a data-ref="sc24, ms32Kv_2035, msdiv613"><i>☒ Na vattabbaṃ—</i></a> <a><i>“anusayā cittavippayuttā”ti?</i></a> <a><i>Āmantā.</i></a> <a><i>Puthujjano kusalābyākate citte vattamāne “sānusayo”ti vattabboti?</i></a> <a><i>Āmantā.</i></a> <a><i>Anusayā tena cittena sampayuttāti?</i></a> <a><i>Na hevaṃ vattabbe.</i></a> <a><i>Tena hi anusayā cittavippayuttāti.</i></a> <a><i>Puthujjano kusalābyākate citte vattamāne “sarāgo”ti vattabboti?</i></a> <a><i>Āmantā.</i></a> <a><i>Rāgo tena cittena sampayuttoti?</i></a> <a><i>Na hevaṃ vattabbe.</i></a> <a><i>Tena hi rāgo cittavippayuttoti.</i></a></p>
<p class="endsutta"><a data-ref="ms32Kv_2036"><i>Tissopi anusayakathā niṭṭhitā.</i></a></p>
</article>
</section>
</div>
</body>
</html>
