<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv2.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dutiyavagga</i></a></p>
<h1><a><i>Cittaṭṭhitikathā</i></a></h1>
</div>
<p><a data-ref="sc1, ms32Kv_987, msdiv335"><i>☑ Ekaṃ cittaṃ divasaṃ tiṭṭhatīti?</i></a> <a><i>Āmantā.</i></a> <a><i>Upaḍḍhadivaso uppādakkhaṇo, upaḍḍhadivaso vayakkhaṇoti?</i></a> <a><i>Na hevaṃ vattabbe.</i></a></p>
<p><a data-ref="sc2, ms32Kv_988"><i>☑ Ekaṃ cittaṃ dve divase tiṭṭhatīti?</i></a> <a><i>Āmantā.</i></a> <a><i>Divaso uppādakkhaṇo, divaso vayakkhaṇoti?</i></a> <a><i>Na hevaṃ vattabbe.</i></a></p>
<p><a data-var="kappe → kappāni (bj, csp1ed)" data-ref="sc3, pts-vp-pli205, ms32Kv_989"><i>☑ Ekaṃ cittaṃ cattāro divase tiṭṭhati …</i></a> <a><i>aṭṭha divase tiṭṭhati …</i></a> <a><i>dasa divase tiṭṭhati …</i></a> <a><i>vīsati divase tiṭṭhati …</i></a> <a><i>māsaṃ tiṭṭhati …</i></a> <a><i>dve māse tiṭṭhati …</i></a> <a><i>cattāro māse tiṭṭhati …</i></a> <a><i>aṭṭha māse tiṭṭhati …</i></a> <a><i>dasa māse tiṭṭhati …</i></a> <a><i>saṃvaccharaṃ tiṭṭhati …</i></a> <a><i>dve vassāni tiṭṭhati …</i></a> <a><i>cattāri vassāni tiṭṭhati …</i></a> <a><i>aṭṭha vassāni tiṭṭhati …</i></a> <a><i>dasa vassāni tiṭṭhati …</i></a> <a><i>vīsati vassāni tiṭṭhati …</i></a> <a><i>tiṃsa vassāni tiṭṭhati …</i></a> <a><i>cattārīsa vassāni tiṭṭhati …</i></a> <a><i>paññāsa vassāni tiṭṭhati …</i></a> <a><i>vassasataṃ tiṭṭhati …</i></a> <a><i>dve vassasatāni tiṭṭhati …</i></a> <a><i>cattāri vassasatāni tiṭṭhati …</i></a> <a><i>pañca vassasatāni tiṭṭhati …</i></a> <a><i>vassasahassaṃ tiṭṭhati …</i></a> <a><i>dve vassasahassāni tiṭṭhati …</i></a> <a><i>cattāri vassasahassāni tiṭṭhati …</i></a> <a><i>aṭṭha vassasahassāni tiṭṭhati …</i></a> <a><i>soḷasa vassasahassāni tiṭṭhati …</i></a> <a><i>kappaṃ tiṭṭhati …</i></a> <a><i>dve kappe tiṭṭhati …</i></a> <a><i>cattāro kappe tiṭṭhati …</i></a> <a><i>aṭṭha kappe tiṭṭhati …</i></a> <a><i>soḷasa kappe tiṭṭhati …</i></a> <a><i>bāttiṃsa kappe tiṭṭhati …</i></a> <a><i>catusaṭṭhi kappe tiṭṭhati …</i></a> <a><i>pañca kappasatāni tiṭṭhati …</i></a> <a><i>kappasahassāni tiṭṭhati …</i></a> <a><i>dve kappasahassāni tiṭṭhati …</i></a> <a><i>cattāri kappasahassāni tiṭṭhati …</i></a> <a><i>aṭṭha kappasahassāni tiṭṭhati …</i></a> <a><i>soḷasa kappasahassāni tiṭṭhati …</i></a> <a><i>vīsati kappasahassāni tiṭṭhati …</i></a> <a><i>cattārīsa kappasahassāni tiṭṭhati …</i></a> <a><i>saṭṭhi kappasahassāni tiṭṭhati …</i></a> <a><i>caturāsīti kappasahassāni tiṭṭhatīti?</i></a> <a><i>Āmantā.</i></a> <a><i>Dvecattārīsa kappasahassāni uppādakkhaṇo, dvecattārīsa kappasahassāni vayakkhaṇoti?</i></a> <a><i>Na hevaṃ vattabbe.</i></a></p>
<p><a data-ref="sc4, ms32Kv_990"><i>☑ Ekaṃ cittaṃ divasaṃ tiṭṭhatīti?</i></a> <a><i>Āmantā.</i></a> <a><i>Atthaññe dhammā ekāhaṃ bahumpi uppajjitvā nirujjhantīti?</i></a> <a><i>Āmantā.</i></a> <a><i>Te dhammā cittena lahuparivattāti?</i></a> <a><i>Na hevaṃ vattabbe.</i></a></p>
<p><a data-ref="sc5, ms32Kv_991"><i>☑ Te dhammā cittena lahuparivattāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“nāhaṃ, bhikkhave, aññaṃ ekadhammampi samanupassāmi evaṃ lahuparivattaṃ yathayidaṃ cittaṃ.</i></a> <a><i>Yāvañcidaṃ, bhikkhave, upamāpi na sukarā yāva lahuparivattaṃ cittan”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“te dhammā cittena lahuparivattā”ti.</i></a></p>
<p><a data-var="yamidaṃ → yadidaṃ (bahūsu)" data-ref="sc6, pts-vp-pli206, ms32Kv_992"><i>☑ Te dhammā cittena lahuparivattāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“seyyathāpi, bhikkhave, makkaṭo araññe pavane caramāno sākhaṃ gaṇhati, taṃ muñcitvā aññaṃ gaṇhati, taṃ muñcitvā aññaṃ gaṇhati;</i></a> <a><i>evameva kho, bhikkhave, yamidaṃ vuccati cittaṃ itipi mano itipi viññāṇaṃ itipi taṃ rattiyā ca divasassa ca aññadeva uppajjati aññaṃ nirujjhatī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“te dhammā cittena lahuparivattā”ti.</i></a></p>
<p><a data-ref="sc7, ms32Kv_993, msdiv336"><i>☑ Ekaṃ cittaṃ divasaṃ tiṭṭhatīti?</i></a> <a><i>Āmantā.</i></a> <a><i>Cakkhuviññāṇaṃ divasaṃ tiṭṭhatīti?</i></a> <a><i>Na hevaṃ vattabbe.</i></a> <a><i>Sotaviññāṇaṃ …pe…</i></a> <a><i>ghānaviññāṇaṃ …</i></a> <a><i>jivhāviññāṇaṃ …</i></a> <a><i>kāyaviññāṇaṃ …</i></a> <a><i>akusalaṃ cittaṃ …</i></a> <a><i>rāgasahagataṃ …</i></a> <a><i>dosasahagataṃ …</i></a> <a><i>mohasahagataṃ …</i></a> <a><i>mānasahagataṃ …</i></a> <a><i>diṭṭhisahagataṃ …</i></a> <a><i>vicikicchāsahagataṃ …</i></a> <a><i>thinasahagataṃ …</i></a> <a><i>uddhaccasahagataṃ …</i></a> <a><i>ahirikasahagataṃ …</i></a> <a><i>anottappasahagataṃ cittaṃ divasaṃ tiṭṭhatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_994"><i>☑ Ekaṃ cittaṃ divasaṃ tiṭṭhatīti?</i></a> <a><i>Āmantā.</i></a> <a><i>Yeneva cittena cakkhunā rūpaṃ passati, teneva cittena sotena saddaṃ suṇāti …pe…</i></a> <a><i>ghānena gandhaṃ ghāyati …</i></a> <a><i>jivhāya rasaṃ sāyati …</i></a> <a><i>kāyena phoṭṭhabbaṃ phusati …</i></a> <a><i>manasā dhammaṃ vijānāti …pe…</i></a> <a><i>yeneva cittena manasā dhammaṃ vijānāti, teneva cittena cakkhunā rūpaṃ passati …pe…</i></a> <a><i>sotena saddaṃ suṇāti …</i></a> <a><i>ghānena gandhaṃ ghāyati …</i></a> <a><i>jivhāya rasaṃ sāyati …pe…</i></a> <a><i>kāyena phoṭṭhabbaṃ phusatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, pts-vp-pli207, ms32Kv_995"><i>☑ Ekaṃ cittaṃ divasaṃ tiṭṭhatīti?</i></a> <a><i>Āmantā.</i></a> <a><i>Yeneva cittena abhikkamati, teneva cittena paṭikkamati;</i></a> <a><i>yeneva cittena paṭikkamati, teneva cittena abhikkamati;</i></a> <a><i>yeneva cittena āloketi, teneva cittena viloketi;</i></a> <a><i>yeneva cittena viloketi, teneva cittena āloketi;</i></a> <a><i>yeneva cittena samiñjeti, teneva cittena pasāreti;</i></a> <a><i>yeneva cittena pasāreti, teneva cittena samiñjetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_996, msdiv337"><i>☑ Ākāsānañcāyatanūpagānaṃ devānaṃ ekaṃ cittaṃ yāvatāyukaṃ tiṭṭhatīti?</i></a> <a><i>Āmantā.</i></a> <a><i>Manussānaṃ ekaṃ cittaṃ yāvatāyukaṃ tiṭṭhatīti?</i></a> <a><i>Na hevaṃ vattabbe.</i></a></p>
<p><a data-ref="sc11, ms32Kv_997"><i>☑ Ākāsānañcāyatanūpagānaṃ devānaṃ ekaṃ cittaṃ yāvatāyukaṃ tiṭṭhatīti?</i></a> <a><i>Āmantā.</i></a> <a><i>Cātumahārājikānaṃ devānaṃ …pe…</i></a> <a><i>tāvatiṃsānaṃ devānaṃ …</i></a> <a><i>yāmānaṃ devānaṃ …</i></a> <a><i>tusitānaṃ devānaṃ …</i></a> <a><i>nimmānaratīnaṃ devānaṃ …</i></a> <a><i>paranimmitavasavattīnaṃ devānaṃ …</i></a> <a><i>brahmapārisajjānaṃ devānaṃ …</i></a> <a><i>brahmapurohitānaṃ devānaṃ …</i></a> <a><i>mahābrahmānaṃ devānaṃ …</i></a> <a><i>parittābhānaṃ devānaṃ …</i></a> <a><i>appamāṇābhānaṃ devānaṃ …</i></a> <a><i>ābhassarānaṃ devānaṃ …</i></a> <a><i>parittasubhānaṃ devānaṃ …</i></a> <a><i>appamāṇasubhānaṃ devānaṃ …</i></a> <a><i>subhakiṇhānaṃ devānaṃ …</i></a> <a><i>vehapphalānaṃ devānaṃ …</i></a> <a><i>avihānaṃ devānaṃ …</i></a> <a><i>atappānaṃ devānaṃ …</i></a> <a><i>sudassānaṃ devānaṃ …</i></a> <a><i>sudassīnaṃ devānaṃ …</i></a> <a><i>akaniṭṭhānaṃ devānaṃ ekaṃ cittaṃ yāvatāyukaṃ tiṭṭhatīti?</i></a> <a><i>Na hevaṃ vattabbe.</i></a></p>
<p><a data-ref="sc12, ms32Kv_998"><i>☑ Ākāsānañcāyatanūpagānaṃ devānaṃ vīsati kappasahassāni āyuppamāṇaṃ, ākāsānañcāyatanūpagānaṃ devānaṃ ekaṃ cittaṃ vīsati kappasahassāni tiṭṭhatīti?</i></a> <a><i>Āmantā.</i></a> <a><i>Manussānaṃ vassasataṃ āyuppamāṇaṃ, manussānaṃ ekaṃ cittaṃ vassasataṃ tiṭṭhatīti?</i></a> <a><i>Na hevaṃ vattabbe.</i></a></p>
<p><a data-ref="sc13, pts-vp-pli208, ms32Kv_999"><i>☑ Ākāsānañcāyatanūpagānaṃ devānaṃ vīsati kappasahassāni āyuppamāṇaṃ, ākāsānañcāyatanūpagānaṃ devānaṃ ekaṃ cittaṃ vīsati kappasahassāni tiṭṭhatīti?</i></a> <a><i>Āmantā.</i></a> <a><i>Cātumahārājikānaṃ devānaṃ pañca vassasatāni āyuppamāṇaṃ, cātumahārājikānaṃ devānaṃ ekaṃ cittaṃ pañca vassasatāni tiṭṭhati …</i></a> <a><i>vassasahassaṃ tiṭṭhati …</i></a> <a><i>dve vassasahassāni tiṭṭhati …</i></a> <a><i>cattāri vassasahassāni tiṭṭhati …</i></a> <a><i>aṭṭha vassasahassāni tiṭṭhati …</i></a> <a><i>soḷasa vassasahassāni tiṭṭhati …</i></a> <a><i>kappassa tatiyabhāgaṃ tiṭṭhati …</i></a> <a><i>upaḍḍhakappaṃ tiṭṭhati …</i></a> <a><i>ekaṃ kappaṃ tiṭṭhati …</i></a> <a><i>dve kappe tiṭṭhati …</i></a> <a><i>cattāro kappe tiṭṭhati …</i></a> <a><i>aṭṭha kappe tiṭṭhati …</i></a> <a><i>soḷasa kappe tiṭṭhati …</i></a> <a><i>bāttiṃsa kappe tiṭṭhati …</i></a> <a><i>catusaṭṭhi kappe tiṭṭhati …</i></a> <a><i>pañca kappasatāni tiṭṭhati …</i></a> <a><i>kappasahassaṃ tiṭṭhati …</i></a> <a><i>dve kappasahassāni tiṭṭhati …</i></a> <a><i>cattāri kappasahassāni tiṭṭhati …</i></a> <a><i>aṭṭha kappasahassāni tiṭṭhati …</i></a> <a><i>akaniṭṭhānaṃ devānaṃ soḷasa kappasahassāni āyuppamāṇaṃ, akaniṭṭhānaṃ devānaṃ ekaṃ cittaṃ soḷasa kappasahassāni tiṭṭhatīti?</i></a> <a><i>Na hevaṃ vattabbe.</i></a></p>
<p><a data-ref="sc14, ms32Kv_1000"><i>☒ Ākāsānañcāyatanūpagānaṃ devānaṃ cittaṃ muhuttaṃ muhuttaṃ uppajjati muhuttaṃ muhuttaṃ nirujjhatīti?</i></a> <a><i>Āmantā.</i></a> <a><i>Ākāsānañcāyatanūpagā devā muhuttaṃ muhuttaṃ cavanti muhuttaṃ muhuttaṃ uppajjantīti?</i></a> <a><i>Na hevaṃ vattabbe.</i></a></p>
<p><a data-ref="sc15, ms32Kv_1001"><i>☑ Ākāsānañcāyatanūpagānaṃ devānaṃ ekaṃ cittaṃ yāvatāyukaṃ tiṭṭhatīti?</i></a> <a><i>Āmantā.</i></a> <a><i>Ākāsānañcāyatanūpagā devā yeneva cittena uppajjanti, teneva cittena cavantīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1002"><i>Cittaṭṭhitikathā niṭṭhitā.</i></a></p>
</article>
</section>
</div>
</body>
</html>
