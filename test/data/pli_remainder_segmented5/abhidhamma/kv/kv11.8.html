<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv11.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekādasamavagga</i></a></p>
<h1><a><i>Aniccatākathā</i></a></h1>
</div>
<p><a data-ref="sc1, ms32Kv_2071, msdiv628"><i>☑ Aniccatā parinipphannāti?</i></a> <a><i>Āmantā.</i></a> <a><i>Tāya aniccatāya aniccatā parinipphannāti?</i></a> <a><i>Na hevaṃ vattabbe …pe…</i></a> <a><i>tāya aniccatāya aniccatā parinipphannāti?</i></a> <a><i>Āmantā.</i></a> <a><i>Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti?</i></a> <a><i>Na hevaṃ vattabbe.</i></a></p>
<p><a data-ref="sc2, pts-vp-pli461, ms32Kv_2072"><i>☑ Jarā parinipphannāti?</i></a> <a><i>Āmantā.</i></a> <a><i>Tāya jarāya jarā parinipphannāti?</i></a> <a><i>Na hevaṃ vattabbe …pe…</i></a> <a><i>tāya jarāya jarā parinipphannāti?</i></a> <a><i>Āmantā.</i></a> <a><i>Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2073"><i>☑ Maraṇaṃ parinipphannanti?</i></a> <a><i>Āmantā.</i></a> <a><i>Tassa maraṇassa maraṇaṃ parinipphannanti?</i></a> <a><i>Na hevaṃ vattabbe.</i></a> <a><i>Tassa maraṇassa maraṇaṃ parinipphannanti?</i></a> <a><i>Āmantā.</i></a> <a><i>Tassa tasseva natthi dukkhassantakiriyā, natthi vaṭṭupacchedo, natthi anupādāparinibbānanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2074, msdiv629"><i>☑ Rūpaṃ parinipphannaṃ, rūpassa aniccatā atthīti?</i></a> <a><i>Āmantā.</i></a> <a><i>Aniccatā parinipphannā, aniccatāya aniccatā atthīti?</i></a> <a><i>Na hevaṃ vattabbe …pe…</i></a> <a><i>rūpaṃ parinipphannaṃ, rūpassa jarā atthīti?</i></a> <a><i>Āmantā.</i></a> <a><i>Jarā parinipphannā, jarāya jarā atthīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2075"><i>☑ Rūpaṃ parinipphannaṃ, rūpassa bhedo atthi, antaradhānaṃ atthīti?</i></a> <a><i>Āmantā.</i></a> <a><i>Maraṇaṃ parinipphannaṃ, maraṇassa bhedo atthi, antaradhānaṃ atthīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2076"><i>☑ Vedanā …pe…</i></a> <a><i>saññā … saṅkhārā …pe…</i></a> <a><i>viññāṇaṃ parinipphannaṃ, viññāṇassa aniccatā atthīti?</i></a> <a><i>Āmantā.</i></a> <a><i>Aniccatā parinipphannā, aniccatāya aniccatā atthīti?</i></a> <a><i>Na hevaṃ vattabbe …pe…</i></a> <a><i>viññāṇaṃ parinipphannaṃ, viññāṇassa jarā atthīti?</i></a> <a><i>Āmantā.</i></a> <a><i>Jarā parinipphannā, jarāya jarā atthīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, pts-vp-pli462, ms32Kv_2077"><i>☑ Viññāṇaṃ parinipphannaṃ, viññāṇassa bhedo atthi, antaradhānaṃ atthīti?</i></a> <a><i>Āmantā.</i></a> <a><i>Maraṇaṃ parinipphannaṃ, maraṇassa bhedo atthi, antaradhānaṃ atthīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_2078"><i>Aniccatākathā niṭṭhitā.</i></a><br>
<a><i>Ekādasamo vaggo.</i></a></p>
<p class="uddana-intro"><a data-ref="ms32Kv_2079"><i>Tassuddānaṃ</i></a></p>
<p class="uddana"><a data-var="yattha sadde → yattha saddo (bj); yathāsaddaṃ (?)" data-ref="sc8, ms32Kv_2080"><i>Anusayā abyākatā, ahetukā, cittavippayuttā, aññāṇe vigate ñāṇī, ñāṇaṃ cittavippayuttaṃ, yattha sadde ñāṇaṃ pavattati, iddhibalena samannāgato kappaṃ tiṭṭheyya, cittasantati samādhi, dhammaṭṭhitatā, aniccatāti.</i></a></p>
</article>
</section>
</div>
</body>
</html>
