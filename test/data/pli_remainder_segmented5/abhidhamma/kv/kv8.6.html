<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Arūpadhātukathā</i></a></h1>
</div>
<p><a data-ref="sc1, ms32Kv_1759, msdiv517"><i>☑ Arūpino dhammā arūpadhātūti?</i></a> <a><i>Āmantā.</i></a> <a><i>Vedanā bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi vedanūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi vedanūpagā sattāti?</i></a> <a><i>Na hevaṃ vattabbe …pe…</i></a> <a><i>vedanāya sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>vedanāya atthi vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>vedanā catuvokārabhavoti?</i></a> <a><i>Na hevaṃ vattabbe …pe…</i></a></p>
<p><a data-ref="sc2, pts-vp-pli373, ms32Kv_1760"><i>☑ Arūpadhātu bhavo gati …pe…</i></a> <a><i>attabhāvapaṭilābhoti?</i></a> <a><i>Āmantā.</i></a> <a><i>Vedanā bhavo gati …pe…</i></a> <a><i>attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi arūpadhātūpagaṃ kammanti?</i></a> <a><i>Āmantā.</i></a> <a><i>Atthi vedanūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi arūpadhātūpagā sattāti?</i></a> <a><i>Āmantā.</i></a> <a><i>Atthi vedanūpagā sattāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1761"><i>☑ Arūpadhātuyā sattā jāyanti jīyanti mīyanti cavanti upapajjantīti?</i></a> <a><i>Āmantā.</i></a> <a><i>Vedanāya sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>arūpadhātuyā atthi vedanā saññā saṅkhārā viññāṇanti?</i></a> <a><i>Āmantā.</i></a> <a><i>Vedanāya atthi vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>arūpadhātu catuvokārabhavoti?</i></a> <a><i>Āmantā.</i></a> <a><i>Vedanā catuvokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1762, msdiv518"><i>☑ Arūpino dhammā arūpadhātu, kāmadhātuyā atthi vedanā saññā saṅkhārā viññāṇanti?</i></a> <a><i>Āmantā.</i></a> <a><i>Sāva kāmadhātu, sā arūpadhātūti?</i></a> <a><i>Na hevaṃ vattabbe …pe…</i></a> <a><i>sāva kāmadhātu, sā arūpadhātūti?</i></a> <a><i>Āmantā.</i></a> <a><i>Kāmabhavena samannāgato puggalo dvīhi bhavehi samannāgato hoti—</i></a> <a><i>kāmabhavena ca arūpabhavena cāti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli374, ms32Kv_1763"><i>☑ Rūpino dhammā rūpadhātu, arūpino dhammā arūpadhātu, kāmadhātuyā atthi rūpaṃ vedanā saññā saṅkhārā viññāṇanti?</i></a> <a><i>Āmantā.</i></a> <a><i>Sāva kāmadhātu, sā rūpadhātu, sā arūpadhātūti?</i></a> <a><i>Na hevaṃ vattabbe …pe…</i></a> <a><i>sāva kāmadhātu, sā rūpadhātu, sā arūpadhātūti?</i></a> <a><i>Āmantā.</i></a> <a><i>Kāmabhavena samannāgato puggalo tīhi bhavehi samannāgato hoti—</i></a> <a><i>kāmabhavena ca rūpabhavena ca arūpabhavena cāti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1764"><i>Arūpadhātukathā niṭṭhitā.</i></a></p>
</article>
</section>
</div>
</body>
</html>
