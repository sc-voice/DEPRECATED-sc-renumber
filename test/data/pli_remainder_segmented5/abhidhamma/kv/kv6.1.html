<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niyāmapaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Niyāmakathā</i></a></h1>
</div>
<p><a data-ref="sc1, pts-vp-pli317, ms32Kv_1538, msdiv445"><i>☑ Niyāmo asaṅkhatoti?</i></a> <a><i>Āmantā.</i></a> <a><i>Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1539"><i>☑ Niyāmo asaṅkhato, nibbānaṃ asaṅkhatanti?</i></a> <a><i>Āmantā.</i></a> <a><i>Dve asaṅkhatānīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1540"><i>☑ Dve asaṅkhatānīti?</i></a> <a><i>Āmantā.</i></a> <a><i>Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1541"><i>☑ Dve nibbānānīti?</i></a> <a><i>Āmantā.</i></a> <a><i>Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1542"><i>☑ Niyāmo asaṅkhatoti?</i></a> <a><i>Āmantā.</i></a> <a><i>Atthi keci niyāmaṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti?</i></a> <a><i>Āmantā.</i></a> <a><i>Atthi keci asaṅkhataṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli318, ms32Kv_1543, msdiv446"><i>☑ Niyāmo asaṅkhatoti?</i></a> <a><i>Āmantā.</i></a> <a><i>Maggo asaṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1544"><i>☑ Maggo saṅkhatoti?</i></a> <a><i>Āmantā.</i></a> <a><i>Niyāmo saṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1545"><i>☑ Sotāpattiniyāmo asaṅkhatoti?</i></a> <a><i>Āmantā.</i></a> <a><i>Sotāpattimaggo asaṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1546"><i>☑ Sotāpattimaggo saṅkhatoti?</i></a> <a><i>Āmantā.</i></a> <a><i>Sotāpattiniyāmo saṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1547"><i>☑ Sakadāgāminiyāmo …pe…</i></a> <a><i>anāgāminiyāmo …pe…</i></a> <a><i>arahattaniyāmo asaṅkhatoti?</i></a> <a><i>Āmantā.</i></a> <a><i>Arahattamaggo asaṅkhatoti?</i></a> <a><i>Na hevaṃ vattabbe …pe…</i></a> <a><i>arahattamaggo saṅkhatoti?</i></a> <a><i>Āmantā.</i></a> <a><i>Arahattaniyāmo saṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1548"><i>☑ Sotāpattiniyāmo asaṅkhato …pe…</i></a> <a><i>arahattaniyāmo asaṅkhato, nibbānaṃ asaṅkhatanti?</i></a> <a><i>Āmantā.</i></a> <a><i>Pañca asaṅkhatānīti?</i></a> <a><i>Na hevaṃ vattabbe …pe…</i></a> <a><i>pañca asaṅkhatānīti?</i></a> <a><i>Āmantā.</i></a> <a><i>Pañca tāṇāni …pe…</i></a> <a><i>antarikā vāti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, pts-vp-pli319, ms32Kv_1549"><i>☑ Niyāmo asaṅkhatoti?</i></a> <a><i>Āmantā.</i></a> <a><i>Micchattaniyāmo asaṅkhatoti?</i></a> <a><i>Na hevaṃ vattabbe …pe…</i></a> <a><i>micchattaniyāmo saṅkhatoti?</i></a> <a><i>Āmantā.</i></a> <a><i>Sammattaniyāmo saṅkhatoti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_1550, msdiv447"><i>☒ Na vattabbaṃ—</i></a> <a><i>“niyāmo asaṅkhato”ti?</i></a> <a><i>Āmantā.</i></a> <a><i>Niyāme uppajja niruddhe aniyato hotīti?</i></a> <a><i>Na hevaṃ vattabbe …pe….</i></a> <a><i>Tena hi niyāmo asaṅkhatoti.</i></a> <a><i>Micchattaniyāme uppajja niruddhe aniyato hotīti?</i></a> <a><i>Na hevaṃ vattabbe …pe…</i></a> <a><i>tena hi micchattaniyāmo asaṅkhatoti.</i></a></p>
<p class="endsutta"><a data-ref="ms32Kv_1551"><i>Niyāmakathā niṭṭhitā.</i></a></p>
</article>
</section>
</div>
</body>
</html>
