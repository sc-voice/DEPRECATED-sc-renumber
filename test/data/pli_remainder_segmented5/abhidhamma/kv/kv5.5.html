<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv5.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pañcamavagga</i></a></p>
<h1><a><i>Paṭisambhidākathā</i></a></h1>
</div>
<p><a data-ref="sc1, pts-vp-pli310, ms32Kv_1502, msdiv432"><i>☑ Sabbaṃ ñāṇaṃ paṭisambhidāti?</i></a> <a><i>Āmantā.</i></a> <a><i>Sammutiñāṇaṃ paṭisambhidāti?</i></a> <a><i>Na hevaṃ vattabbe …pe…</i></a> <a><i>sammutiñāṇaṃ paṭisambhidāti?</i></a> <a><i>Āmantā.</i></a> <a><i>Ye keci sammutiṃ jānanti, sabbe te paṭisambhidāpattāti?</i></a> <a><i>Na hevaṃ vattabbe …pe…</i></a> <a><i>sabbaṃ ñāṇaṃ paṭisambhidāti?</i></a> <a><i>Āmantā.</i></a> <a><i>Cetopariyāye ñāṇaṃ paṭisambhidāti?</i></a> <a><i>Na hevaṃ vattabbe …pe…</i></a> <a><i>cetopariyāye ñāṇaṃ paṭisambhidāti?</i></a> <a><i>Āmantā.</i></a> <a><i>Ye keci paracittaṃ jānanti, sabbe te paṭisambhidāpattāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1503"><i>☑ Sabbaṃ ñāṇaṃ paṭisambhidāti?</i></a> <a><i>Āmantā.</i></a> <a><i>Sabbā paññā paṭisambhidāti?</i></a> <a><i>Na hevaṃ vattabbe …pe…</i></a> <a><i>sabbā paññā paṭisambhidāti?</i></a> <a><i>Āmantā.</i></a> <a><i>Pathavīkasiṇaṃ samāpattiṃ samāpannassa atthi paññā, sā paññā paṭisambhidāti?</i></a> <a><i>Na hevaṃ vattabbe …pe…</i></a> <a><i>āpokasiṇaṃ …pe…</i></a> <a><i>tejokasiṇaṃ …pe…</i></a> <a><i>vāyokasiṇaṃ …pe…</i></a> <a><i>nīlakasiṇaṃ …pe…</i></a> <a><i>pītakasiṇaṃ …pe…</i></a> <a><i>lohitakasiṇaṃ …pe…</i></a> <a><i>odātakasiṇaṃ …pe…</i></a> <a><i>ākāsānañcāyatanaṃ …pe…</i></a> <a><i>viññāṇañcāyatanaṃ …pe…</i></a> <a><i>ākiñcaññāyatanaṃ …pe…</i></a> <a><i>nevasaññānāsaññāyatanaṃ samāpannassa …pe…</i></a> <a><i>dānaṃ dadantassa …pe…</i></a> <a><i>cīvaraṃ dadantassa …pe…</i></a> <a><i>piṇḍapātaṃ dadantassa …pe…</i></a> <a><i>senāsanaṃ dadantassa …pe…</i></a> <a><i>gilānapaccayabhesajjaparikkhāraṃ dadantassa atthi paññā, sā paññā paṭisambhidāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1504, msdiv433"><i>☒ Na vattabbaṃ—</i></a> <a><i>“sabbaṃ ñāṇaṃ paṭisambhidā”ti?</i></a> <a><i>Āmantā.</i></a> <a><i>Atthi lokuttarā paññā, sā paññā na paṭisambhidāti?</i></a> <a><i>Na hevaṃ vattabbe …pe…</i></a> <a><i>tena hi sabbaṃ ñāṇaṃ paṭisambhidāti.</i></a></p>
<p class="endsutta"><a data-ref="ms32Kv_1505"><i>Paṭisambhidākathā niṭṭhitā.</i></a></p>
</article>
</section>
</div>
</body>
</html>
