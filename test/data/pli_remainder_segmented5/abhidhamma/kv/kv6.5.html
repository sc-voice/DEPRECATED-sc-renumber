<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Nirodhasamāpattikathā</i></a></h1>
</div>
<p><a data-ref="sc1, pts-vp-pli327, ms32Kv_1572, msdiv457"><i>☑ Nirodhasamāpatti asaṅkhatāti?</i></a> <a><i>Āmantā.</i></a> <a><i>Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?</i></a> <a><i>Na hevaṃ vattabbe …pe…</i></a> <a><i>nirodhasamāpatti asaṅkhatā, nibbānaṃ asaṅkhatanti?</i></a> <a><i>Āmantā.</i></a> <a><i>Dve asaṅkhatānīti?</i></a> <a><i>Na hevaṃ vattabbe …pe…</i></a> <a><i>dve asaṅkhatānīti?</i></a> <a><i>Āmantā.</i></a> <a><i>Dve tāṇāni …pe…</i></a> <a><i>antarikā vāti?</i></a> <a><i>Na hevaṃ vattabbe …pe….</i></a></p>
<p><a data-var="samuṭṭhapenti → uṭṭhāpenti (^kv2.1#1 [Niyāmakathā])" data-ref="sc2, ms32Kv_1573"><i>☑ Nirodhasamāpatti asaṅkhatāti?</i></a> <a><i>Āmantā.</i></a> <a><i>Atthi keci nirodhaṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti?</i></a> <a><i>Āmantā.</i></a> <a><i>Atthi keci asaṅkhataṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli328, ms32Kv_1574, msdiv458"><i>☑ Nirodhā vodānaṃ vuṭṭhānaṃ paññāyatīti?</i></a> <a><i>Āmantā.</i></a> <a><i>Asaṅkhatā vodānaṃ vuṭṭhānaṃ paññāyatīti?</i></a> <a><i>Na hevaṃ vattabbe …pe…</i></a> <a><i>nirodhaṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti?</i></a> <a><i>Āmantā.</i></a> <a><i>Asaṅkhataṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti?</i></a> <a><i>Na hevaṃ vattabbe …pe…</i></a> <a><i>nirodhā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti?</i></a> <a><i>Āmantā.</i></a> <a><i>Asaṅkhatā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1575"><i>☑ Nirodhā vuṭṭhitaṃ tayo phassā phusanti—</i></a> <a><i>suññato phasso, animitto phasso, appaṇihito phassoti?</i></a> <a><i>Āmantā.</i></a> <a><i>Asaṅkhatā vuṭṭhitaṃ tayo phassā phusanti—</i></a> <a><i>suññato phasso, animitto phasso, appaṇihito phassoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1576"><i>☑ Nirodhā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti?</i></a> <a><i>Āmantā.</i></a> <a><i>Asaṅkhatā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1577, msdiv459"><i>☒ Na vattabbaṃ—</i></a> <a><i>“nirodhasamāpatti asaṅkhatā”ti?</i></a> <a><i>Āmantā.</i></a> <a><i>Saṅkhatāti?</i></a> <a><i>Na hevaṃ vattabbe …pe…</i></a> <a><i>tena hi nirodhasamāpatti asaṅkhatāti.</i></a></p>
<p class="endsutta"><a data-ref="ms32Kv_1578"><i>Nirodhasamāpattikathā niṭṭhitā.</i></a></p>
</article>
</section>
</div>
</body>
</html>
