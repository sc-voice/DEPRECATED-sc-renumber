<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv18.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niggahapaṇṇāsaka</i></a></p>
<p><a><i>Aṭṭhārasamavagga</i></a></p>
<h1><a><i>Manussalokakathā</i></a></h1>
</div>
<p><a data-ref="sc1, pts-vp-pli559, ms32Kv_2511, msdiv802"><i>☑ Na vattabbaṃ—</i></a> <a><i>“buddho bhagavā manussaloke aṭṭhāsī”ti?</i></a> <a><i>Āmantā.</i></a> <a><i>Nanu atthi buddhavutthāni cetiyāni ārāmavihāragāmanigamanagarāni raṭṭhāni janapadānīti?</i></a> <a><i>Āmantā.</i></a> <a><i>Hañci atthi buddhavutthāni cetiyāni ārāmavihāragāmanigamanagarāni raṭṭhāni janapadāni, tena vata re vattabbe—</i></a> <a><i>“buddho bhagavā manussaloke aṭṭhāsī”ti.</i></a></p>
<p><a data-var="cāpāle → pāvāle (sya-all)" data-ref="sc2, ms32Kv_2512"><i>☑ Na vattabbaṃ—</i></a> <a><i>“buddho bhagavā manussaloke aṭṭhāsī”ti?</i></a> <a><i>Āmantā.</i></a> <a><i>Nanu bhagavā lumbiniyā jāto, bodhiyā mūle abhisambuddho, bārāṇasiyaṃ bhagavatā dhammacakkaṃ pavattitaṃ, cāpāle cetiye āyusaṅkhāro ossaṭṭho, kusinārāyaṃ bhagavā parinibbutoti?</i></a> <a><i>Āmantā.</i></a> <a><i>Hañci bhagavā lumbiniyā jāto …pe… kusinārāyaṃ bhagavā parinibbuto, tena vata re vattabbe—</i></a> <a><i>“buddho bhagavā manussaloke aṭṭhāsī”ti.</i></a></p>
<p><a data-ref="sc3, pts-vp-pli560, ms32Kv_2513"><i>☑ Na vattabbaṃ—</i></a> <a><i>“buddho bhagavā manussaloke aṭṭhāsī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“ekamidāhaṃ, bhikkhave, samayaṃ ukkaṭṭhāyaṃ viharāmi subhagavane sālarājamūle”ti;</i></a> <a><i>“ekamidāhaṃ, bhikkhave, samayaṃ uruvelāyaṃ viharāmi ajapālanigrodhe paṭhamābhisambuddho”ti;</i></a> <a><i>“ekamidāhaṃ, bhikkhave, samayaṃ rājagahe viharāmi veḷuvane kalandakanivāpe”ti;</i></a> <a><i>“ekamidāhaṃ, bhikkhave, samayaṃ sāvatthiyaṃ viharāmi jetavane anāthapiṇḍikassa ārāme”ti;</i></a> <a><i>“ekamidāhaṃ, bhikkhave, samayaṃ vesāliyaṃ viharāmi mahāvane kūṭāgārasālāyan”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi buddho bhagavā manussaloke aṭṭhāsīti.</i></a></p>
<p><a data-ref="sc4, ms32Kv_2514, msdiv803"><i>☒ Buddho bhagavā manussaloke aṭṭhāsīti?</i></a> <a><i>Āmantā.</i></a> <a><i>Nanu bhagavā loke jāto, loke saṃvaḍḍho, lokaṃ abhibhuyya viharati anupalitto lokenāti?</i></a> <a><i>Āmantā.</i></a> <a><i>Hañci bhagavā loke jāto, loke saṃvaḍḍho, lokaṃ abhibhuyya viharati anupalitto lokena, no ca vata re vattabbe—</i></a> <a><i>“buddho bhagavā manussaloke aṭṭhāsī”ti.</i></a></p>
<p class="endsutta"><a data-ref="ms32Kv_2515"><i>Manussalokakathā niṭṭhitā.</i></a></p>
</article>
</section>
</div>
</body>
</html>
