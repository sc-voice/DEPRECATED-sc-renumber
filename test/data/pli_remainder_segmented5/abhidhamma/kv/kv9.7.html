<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Vitakkānupatitakathā</i></a></h1>
</div>
<p><a data-ref="sc1, pts-vp-pli413, ms32Kv_1903, msdiv562"><i>☑ Sabbaṃ cittaṃ vitakkānupatitanti?</i></a> <a><i>Āmantā.</i></a> <a><i>Sabbaṃ cittaṃ vicārānupatitaṃ pītānupatitaṃ sukhānupatitaṃ dukkhānupatitaṃ somanassānupatitaṃ domanassānupatitaṃ upekkhānupatitaṃ saddhānupatitaṃ vīriyānupatitaṃ satānupatitaṃ samādhānupatitaṃ paññānupatitaṃ rāgānupatitaṃ dosānupatitaṃ …pe…</i></a> <a><i>anottappānupatitanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1904"><i>☑ Sabbaṃ cittaṃ vitakkānupatitanti?</i></a> <a><i>Āmantā.</i></a> <a><i>Nanu atthi avitakko vicāramatto samādhīti?</i></a> <a><i>Āmantā.</i></a> <a><i>Hañci atthi avitakko vicāramatto samādhi, no ca vata re vattabbe—</i></a> <a><i>“sabbaṃ cittaṃ vitakkānupatitan”ti.</i></a></p>
<p><a data-ref="sc3, ms32Kv_1905"><i>☑ Sabbaṃ cittaṃ vitakkānupatitanti?</i></a> <a><i>Āmantā.</i></a> <a><i>Nanu atthi avitakko avicāro samādhīti?</i></a> <a><i>Āmantā.</i></a> <a><i>Hañci atthi avitakko avicāro samādhi, no ca vata re vattabbe—</i></a> <a><i>“sabbaṃ cittaṃ vitakkānupatitan”ti.</i></a> <a><i>Sabbaṃ cittaṃ vitakkānupatitanti?</i></a> <a><i>Āmantā.</i></a> <a><i>Nanu tayo samādhī vuttā bhagavatā—</i></a> <a><i>“savitakko savicāro samādhi, avitakko vicāramatto samādhi, avitakko avicāro samādhī”ti?</i></a> <a><i>Āmantā.</i></a> <a><i>Hañci tayo samādhī vuttā bhagavatā—</i></a> <a><i>savitakko savicāro samādhi, avitakko vicāramatto samādhi, avitakko avicāro samādhi, no ca vata re vattabbe—</i></a> <a><i>“sabbaṃ cittaṃ vitakkānupatitan”ti.</i></a></p>
<p class="endsutta"><a data-ref="ms32Kv_1906"><i>Vitakkānupatitakathā niṭṭhitā.</i></a></p>
</article>
</section>
</div>
</body>
</html>
