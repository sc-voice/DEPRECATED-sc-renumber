<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv17.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Sattarasamavagga</i></a></p>
<h1><a><i>Indriyabaddhakathā</i></a></h1>
</div>
<p><a data-ref="sc1, pts-vp-pli547, ms32Kv_2454, msdiv786"><i>☑ Indriyabaddhaññeva dukkhanti?</i></a> <a><i>Āmantā.</i></a> <a><i>Indriyabaddhaññeva aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti?</i></a> <a><i>Na hevaṃ vattabbe …pe…</i></a> <a><i>nanu anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti?</i></a> <a><i>Āmantā.</i></a> <a><i>Hañci anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ, no ca vata re vattabbe—</i></a> <a><i>“indriyabaddhaññeva dukkhan”ti.</i></a></p>
<p><a data-ref="sc2, ms32Kv_2455"><i>☑ Anindriyabaddhaṃ aniccaṃ saṅkhataṃ paṭiccasamuppannaṃ …pe…</i></a> <a><i>vipariṇāmadhammaṃ, tañca na dukkhanti?</i></a> <a><i>Āmantā.</i></a> <a><i>Indriyabaddhaṃ aniccaṃ saṅkhataṃ …pe…</i></a> <a><i>vipariṇāmadhammaṃ, tañca na dukkhanti?</i></a> <a><i>Na hevaṃ vattabbe …pe….</i></a></p>
<p><a data-var="dukkhanti → idaṃ-pucchādvayena purimapucchādvayassa purato" data-ref="sc3, ms32Kv_2456"><i>☑ Indriyabaddhaṃ aniccaṃ saṅkhataṃ …pe…</i></a> <a data-var="dukkhanti → idaṃ-pucchādvayena purimapucchādvayassa purato"><i>vipariṇāmadhammaṃ, tañca dukkhanti?</i></a> <a><i>Āmantā.</i></a> <a><i>Anindriyabaddhaṃ aniccaṃ saṅkhataṃ …pe…</i></a> <a><i>vipariṇāmadhammaṃ, tañca dukkhanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2457, msdiv787"><i>☑ Indriyabaddhaññeva dukkhanti?</i></a> <a><i>Āmantā.</i></a> <a><i>Nanu yadaniccaṃ taṃ dukkhaṃ vuttaṃ bhagavatā—</i></a> <a><i>“anindriyabaddhaṃ aniccan”ti?</i></a> <a><i>Āmantā.</i></a> <a><i>Hañci yadaniccaṃ taṃ dukkhaṃ vuttaṃ bhagavatā—</i></a> <a><i>“anindriyabaddhaṃ aniccaṃ”, no ca vata re vattabbe—</i></a> <a><i>“indriyabaddhaññeva dukkhan”ti.</i></a></p>
<p><a data-ref="sc5, pts-vp-pli548, ms32Kv_2458, msdiv788"><i>☒ Na vattabbaṃ—</i></a> <a><i>“indriyabaddhaññeva dukkhan”ti?</i></a> <a><i>Āmantā.</i></a> <a><i>Yathā indriyabaddhassa dukkhassa pariññāya bhagavati brahmacariyaṃ vussati, evamevaṃ anindriyabaddhassa dukkhassa pariññāya bhagavati brahmacariyaṃ vussatīti?</i></a> <a><i>Na hevaṃ vattabbe …pe…</i></a> <a><i>yathā indriyabaddhaṃ dukkhaṃ pariññātaṃ na puna uppajjati, evamevaṃ anindriyabaddhaṃ dukkhaṃ pariññātaṃ na puna uppajjatīti?</i></a> <a><i>Na hevaṃ vattabbe.</i></a> <a><i>Tena hi indriyabaddhaññeva dukkhanti.</i></a></p>
<p class="endsutta"><a data-ref="ms32Kv_2459"><i>Indriyabaddhakathā niṭṭhitā.</i></a></p>
</article>
</section>
</div>
</body>
</html>
