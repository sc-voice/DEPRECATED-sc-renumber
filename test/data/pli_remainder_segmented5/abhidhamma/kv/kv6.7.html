<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.7">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Ākāsosanidassanotikathā</i></a></h1>
</div>
<p><a data-ref="sc1, ms32Kv_1587, msdiv463"><i>☑ Ākāso sanidassanoti?</i></a> <a><i>Āmantā.</i></a> <a><i>Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1588"><i>☑ Ākāso sanidassanoti?</i></a> <a><i>Āmantā.</i></a> <a><i>Cakkhuñca paṭicca ākāsañca uppajjati cakkhuviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli331, ms32Kv_1589"><i>☑ Cakkhuñca paṭicca ākāsañca uppajjati cakkhuviññāṇanti?</i></a> <a><i>Āmantā.</i></a> <a><i>“Cakkhuñca paṭicca ākāsañca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttanto, no ca vata re vattabbe—</i></a> <a><i>“cakkhuñca paṭicca ākāsañca uppajjati cakkhuviññāṇan”ti.</i></a></p>
<p><a data-ref="sc4, ms32Kv_1590, msdiv464"><i>☒ Na vattabbaṃ—</i></a> <a><i>“ākāso sanidassano”ti?</i></a> <a><i>Āmantā.</i></a> <a><i>Nanu passati dvinnaṃ rukkhānaṃ antaraṃ, dvinnaṃ thambhānaṃ antaraṃ, tāḷacchiddaṃ vātapānacchiddanti?</i></a> <a><i>Āmantā.</i></a> <a><i>Hañci passati dvinnaṃ rukkhānaṃ antaraṃ, dvinnaṃ thambhānaṃ antaraṃ, tāḷacchiddaṃ vātapānacchiddaṃ, tena vata re vattabbe—</i></a> <a><i>“ākāso sanidassano”ti.</i></a></p>
<p class="endsutta"><a data-ref="ms32Kv_1591"><i>Ākāso sanidassanotikathā niṭṭhitā.</i></a></p>
</article>
</section>
</div>
</body>
</html>
