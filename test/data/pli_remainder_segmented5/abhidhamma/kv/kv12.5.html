<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv12.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dvādasamavagga</i></a></p>
<h1><a><i>Sattakkhattuparamakathā</i></a></h1>
</div>
<p><a data-var="Sattakkhattuparamo → sattakkhattuṃparamo (sya-all)" data-ref="sc1, ms32Kv_2110, msdiv641"><i>☑ Sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Mātā jīvitā voropitā …</i></a> <a><i>pitā jīvitā voropito …</i></a> <a><i>arahā jīvitā voropito …</i></a> <a><i>duṭṭhena cittena tathāgatassa lohitaṃ uppāditaṃ …</i></a> <a><i>saṃgho bhinnoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2111"><i>☑ Sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Abhabbo antarā dhammaṃ abhisametunti?</i></a> <a><i>Na hevaṃ vattabbe …pe….</i></a> <a><i>Abhabbo antarā dhammaṃ abhisametunti?</i></a> <a><i>Āmantā.</i></a> <a><i>Mātā jīvitā voropitā …</i></a> <a><i>pitā jīvitā voropito …</i></a> <a><i>arahā jīvitā voropito …</i></a> <a><i>duṭṭhena cittena tathāgatassa lohitaṃ uppāditaṃ …</i></a> <a><i>saṃgho bhinnoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli470, ms32Kv_2112, msdiv642"><i>☑ Sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Atthi so niyamo yena niyamena sattakkhattuparamo puggalo sattakkhattuparamatāniyatoti?</i></a> <a><i>Na hevaṃ vattabbe …pe…</i></a> <a><i>atthi te satipaṭṭhānā …pe…</i></a> <a><i>sammappadhānā …</i></a> <a><i>iddhipādā …</i></a> <a><i>indriyā …</i></a> <a><i>balā …</i></a> <a><i>bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti?</i></a> <a><i>Na hevaṃ vattabbe …pe….</i></a></p>
<p><a data-var="Natthi so niyamo yena niyamena → natthi so niyāmo yena niyāmena (bj); atthi so niyamo yena niyamena (si); natthi so niyāmo yena niyamena (pts-vp-pli1)" data-ref="sc4, ms32Kv_2113, msdiv643"><i>☑ Natthi so niyamo yena niyamena sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Hañci natthi so niyamo yena niyamena sattakkhattuparamo puggalo sattakkhattuparamatāniyato, no ca vata re vattabbe—</i></a> <a><i>“sattakkhattuparamo puggalo sattakkhattuparamatāniyato”ti.</i></a></p>
<p><a data-ref="sc5, ms32Kv_2114"><i>☑ Natthi te satipaṭṭhānā …pe…</i></a> <a><i>bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Hañci natthi te bojjhaṅgā yehi bojjhaṅgehi sattakkhattuparamo puggalo sattakkhattuparamatāniyato, no ca vata re vattabbe—</i></a> <a><i>“sattakkhattuparamo puggalo sattakkhattuparamatāniyato”ti.</i></a></p>
<p><a data-ref="sc6, ms32Kv_2115, msdiv644"><i>☑ Sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Sakadāgāminiyamenāti?</i></a> <a><i>Na hevaṃ vattabbe …pe…</i></a> <a><i>anāgāminiyamenāti?</i></a> <a><i>Na hevaṃ vattabbe …pe…</i></a> <a><i>arahattaniyamenāti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2116"><i>☑ Katamena niyamenāti?</i></a> <a><i>Sotāpattiniyamenāti.</i></a> <a><i>Sattakkhattuparamo puggalo sattakkhattuparamatāniyatoti?</i></a> <a><i>Āmantā.</i></a> <a><i>Ye keci sotāpattiniyāmaṃ okkamanti, sabbe te sattakkhattuparamatāniyatāti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, pts-vp-pli471, ms32Kv_2117, msdiv645"><i>☒ Na vattabbaṃ—</i></a> <a><i>“sattakkhattuparamo puggalo sattakkhattuparamatāniyato”ti?</i></a> <a><i>Āmantā.</i></a> <a><i>Nanu so sattakkhattuparamoti?</i></a> <a><i>Āmantā.</i></a> <a><i>Hañci so sattakkhattuparamo, tena vata re vattabbe—</i></a> <a><i>“sattakkhattuparamo puggalo sattakkhattuparamatāniyato”ti.</i></a></p>
<p class="endsutta"><a data-var="Sattakkhattuparamakathā → sattakkhattuṃparamakathā (sya-all)" data-ref="ms32Kv_2118"><i>Sattakkhattuparamakathā niṭṭhitā.</i></a></p>
</article>
</section>
</div>
</body>
</html>
