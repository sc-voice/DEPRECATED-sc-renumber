<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv14.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Cuddasamavagga</i></a></p>
<h1><a><i>Anantarapaccayakathā</i></a></h1>
</div>
<p><a data-ref="sc1, pts-vp-pli495, ms32Kv_2224, msdiv693"><i>☑ Cakkhuviññāṇassa anantarā sotaviññāṇaṃ uppajjatīti?</i></a> <a><i>Āmantā.</i></a> <a><i>Yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2225"><i>☑ Cakkhuviññāṇassa anantarā sotaviññāṇaṃ uppajjati, na vattabbaṃ—</i></a> <a><i>“yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhī”ti?</i></a> <a><i>Āmantā.</i></a> <a><i>Sotaviññāṇaṃ anāvaṭṭentassa uppajjati …pe… appaṇidahantassa uppajjatīti?</i></a> <a><i>Na hevaṃ vattabbe …pe….</i></a> <a><i>Nanu sotaviññāṇaṃ āvaṭṭentassa uppajjati …pe… paṇidahantassa uppajjatīti?</i></a> <a><i>Āmantā.</i></a> <a><i>Hañci sotaviññāṇaṃ āvaṭṭentassa uppajjati …pe… paṇidahantassa uppajjati, no ca vata re vattabbe—</i></a> <a><i>“cakkhuviññāṇassa anantarā sotaviññāṇaṃ uppajjatī”ti.</i></a></p>
<p><a data-ref="sc3, ms32Kv_2226, msdiv694"><i>☑ Cakkhuviññāṇassa anantarā sotaviññāṇaṃ uppajjatīti?</i></a> <a><i>Āmantā.</i></a> <a><i>Cakkhuviññāṇaṃ rūpanimittaṃ manasikaroto uppajjatīti?</i></a> <a><i>Āmantā.</i></a> <a><i>Sotaviññāṇaṃ rūpanimittaṃ manasikaroto uppajjatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2227"><i>☑ Cakkhuviññāṇaṃ rūpārammaṇaññeva na aññārammaṇanti?</i></a> <a><i>Āmantā.</i></a> <a><i>Sotaviññāṇaṃ rūpārammaṇaññeva na aññārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli496, ms32Kv_2228"><i>☑ Cakkhuñca paṭicca rūpe ca uppajjati cakkhuviññāṇanti?</i></a> <a><i>Āmantā.</i></a> <a><i>Cakkhuñca paṭicca rūpe ca uppajjati sotaviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2229"><i>☑ Cakkhuñca paṭicca rūpe ca uppajjati sotaviññāṇanti?</i></a> <a><i>Āmantā.</i></a> <a><i>“Cakkhuñca paṭicca rūpe ca uppajjati sotaviññāṇan”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “cakkhuñca paṭicca rūpe ca uppajjati cakkhuviññāṇan”ti—</i></a> <a><i>attheva suttanto, no ca vata re vattabbe—</i></a> <a><i>“cakkhuñca paṭicca rūpe ca uppajjati sotaviññāṇan”ti.</i></a></p>
<p><a data-ref="sc7, ms32Kv_2230"><i>☑ Cakkhuviññāṇassa anantarā sotaviññāṇaṃ uppajjatīti?</i></a> <a><i>Āmantā.</i></a> <a><i>Taññeva cakkhuviññāṇaṃ taṃ sotaviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_2231, msdiv695"><i>☑ Sotaviññāṇassa anantarā ghānaviññāṇaṃ uppajjati …pe…</i></a> <a><i>ghānaviññāṇassa anantarā jivhāviññāṇaṃ uppajjati …pe…</i></a> <a><i>jivhāviññāṇassa anantarā kāyaviññāṇaṃ uppajjatīti?</i></a> <a><i>Āmantā.</i></a> <a><i>Yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhīti?</i></a> <a><i>Na hevaṃ vattabbe …pe…</i></a> <a><i>jivhāviññāṇassa anantarā kāyaviññāṇaṃ uppajjati, na vattabbaṃ—</i></a> <a><i>“yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhī”ti?</i></a> <a><i>Āmantā.</i></a> <a><i>Kāyaviññāṇaṃ anāvaṭṭentassa uppajjati …pe… appaṇidahantassa uppajjatīti?</i></a> <a><i>Na hevaṃ vattabbe …pe…</i></a> <a><i>nanu kāyaviññāṇaṃ āvaṭṭentassa uppajjati …pe… paṇidahantassa uppajjatīti?</i></a> <a><i>Āmantā.</i></a> <a><i>Hañci kāyaviññāṇaṃ āvaṭṭentassa uppajjati …pe… paṇidahantassa uppajjati, no ca vata re vattabbe—</i></a> <a><i>“jivhāviññāṇassa anantarā kāyaviññāṇaṃ uppajjatī”ti.</i></a></p>
<p><a data-ref="sc9, pts-vp-pli497, ms32Kv_2232, msdiv696"><i>☑ Jivhāviññāṇassa anantarā kāyaviññāṇaṃ uppajjatīti?</i></a> <a><i>Āmantā.</i></a> <a><i>Jivhāviññāṇaṃ rasanimittaṃ manasikaroto uppajjatīti?</i></a> <a><i>Āmantā.</i></a> <a><i>Kāyaviññāṇaṃ rasanimittaṃ manasikaroto uppajjatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_2233"><i>☑ Jivhāviññāṇaṃ rasārammaṇaññeva na aññārammaṇanti?</i></a> <a><i>Āmantā.</i></a> <a><i>Kāyaviññāṇaṃ rasārammaṇaññeva na aññārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_2234"><i>☑ Jivhañca paṭicca rase ca uppajjati jivhāviññāṇanti?</i></a> <a><i>Āmantā.</i></a> <a><i>Jivhañca paṭicca rase ca uppajjati kāyaviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_2235"><i>☑ Jivhañca paṭicca rase ca uppajjati kāyaviññāṇanti?</i></a> <a><i>Āmantā.</i></a> <a><i>“Jivhañca paṭicca rase ca uppajjati kāyaviññāṇan”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Jivhañca paṭicca rase ca uppajjati jivhāviññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “jivhañca paṭicca rase ca uppajjati jivhāviññāṇan”ti—</i></a> <a><i>attheva suttantoti, no ca vata re vattabbe—</i></a> <a><i>“jivhañca paṭicca rase ca uppajjati kāyaviññāṇan”ti.</i></a></p>
<p><a data-ref="sc13, ms32Kv_2236"><i>☑ Jivhāviññāṇassa anantarā kāyaviññāṇaṃ uppajjatīti?</i></a> <a><i>Āmantā.</i></a> <a><i>Taññeva jivhāviññāṇaṃ taṃ kāyaviññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, pts-vp-pli498, ms32Kv_2237, msdiv697"><i>☒ Na vattabbaṃ—</i></a> <a><i>“pañcaviññāṇā aññamaññassa samanantarā uppajjantī”ti?</i></a> <a><i>Āmantā.</i></a> <a><i>Nanu atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusatīti?</i></a> <a><i>Āmantā.</i></a> <a><i>Hañci atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusati, tena vata re vattabbe—</i></a> <a><i>“pañcaviññāṇā aññamaññassa samanantarā uppajjantī”ti.</i></a></p>
<p class="endsutta"><a data-ref="ms32Kv_2238"><i>Anantarapaccayakathā niṭṭhitā.</i></a></p>
</article>
</section>
</div>
</body>
</html>
