<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niggahapaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Paggahakathā</i></a></h1>
</div>
<p><a data-ref="sc1, pts-vp-pli526, ms32Kv_2361, msdiv745"><i>☑ Paro parassa cittaṃ paggaṇhātīti?</i></a> <a><i>Āmantā.</i></a> <a><i>Paro parassa cittaṃ “mā rajji”, “mā dussi”, “mā muyhi”, “mā kilissī”ti paggaṇhātīti?</i></a> <a><i>Na hevaṃ vattabbe …pe…</i></a> <a><i>paro parassa cittaṃ paggaṇhātīti?</i></a> <a><i>Āmantā.</i></a> <a><i>Paro parassa alobhaṃ kusalamūlaṃ janeti …</i></a> <a><i>adosaṃ kusalamūlaṃ janeti …</i></a> <a><i>amohaṃ kusalamūlaṃ janeti …</i></a> <a><i>saddhaṃ janeti …</i></a> <a><i>vīriyaṃ janeti …</i></a> <a><i>satiṃ janeti …</i></a> <a><i>samādhiṃ janeti …</i></a> <a><i>paññaṃ janetīti?</i></a> <a><i>Na hevaṃ vattabbe …pe…</i></a> <a><i>paro parassa cittaṃ paggaṇhātīti?</i></a> <a><i>Āmantā.</i></a> <a><i>Paro parassa uppanno phasso “mā nirujjhī”ti paggaṇhātīti?</i></a> <a><i>Na hevaṃ vattabbe …pe…</i></a> <a><i>paro parassa uppannā vedanā …pe…</i></a> <a><i>uppannā paññā “mā nirujjhī”ti paggaṇhātīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2362"><i>☑ Paro parassa cittaṃ paggaṇhātīti?</i></a> <a><i>Āmantā.</i></a> <a><i>Paro parassa atthāya rāgaṃ pajahati …</i></a> <a><i>dosaṃ pajahati …</i></a> <a><i>mohaṃ pajahati …pe…</i></a> <a><i>anottappaṃ pajahatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2363"><i>☑ Paro parassa cittaṃ paggaṇhātīti?</i></a> <a><i>Āmantā.</i></a> <a><i>Paro parassa atthāya maggaṃ bhāveti …</i></a> <a><i>satipaṭṭhānaṃ bhāveti …pe…</i></a> <a><i>bojjhaṅgaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2364"><i>☑ Paro parassa cittaṃ paggaṇhātīti?</i></a> <a><i>Āmantā.</i></a> <a><i>Paro parassa atthāya dukkhaṃ parijānāti …pe…</i></a> <a><i>maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2365"><i>☑ Paro parassa cittaṃ paggaṇhātīti?</i></a> <a><i>Āmantā.</i></a> <a><i>Añño aññassa kārako, paraṃkataṃ sukhaṃ dukkhaṃ añño karoti añño paṭisaṃvedetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2366"><i>☑ Paro parassa cittaṃ paggaṇhātīti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc7, pts-vp-pli527, ms32Kv_2367"><i>“Attanāva kataṃ pāpaṃ …pe…</i></a><br>
<a><i>Nāñño aññaṃ visodhaye”ti.</i></a></p>
</blockquote>
<p><a data-ref="sc8, ms32Kv_2368"><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“paro parassa cittaṃ paggaṇhātī”ti.</i></a></p>
<p><a data-ref="sc9, ms32Kv_2369, msdiv746"><i>☒ Na vattabbaṃ—</i></a> <a><i>“paro parassa cittaṃ paggaṇhātī”ti?</i></a> <a><i>Āmantā.</i></a> <a><i>Nanu atthi balappattā, atthi vasībhūtāti?</i></a> <a><i>Āmantā.</i></a> <a><i>Hañci atthi balappattā, atthi vasībhūtā, tena vata re vattabbe—</i></a> <a><i>“paro parassa cittaṃ paggaṇhātī”ti.</i></a></p>
<p class="endsutta"><a data-ref="ms32Kv_2370"><i>Paggahakathā niṭṭhitā.</i></a></p>
</article>
</section>
</div>
</body>
</html>
