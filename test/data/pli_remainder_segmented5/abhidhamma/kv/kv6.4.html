<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv6.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Chaṭṭhavagga</i></a></p>
<h1><a><i>Āruppakathā</i></a></h1>
</div>
<p><a data-ref="sc1, ms32Kv_1566, msdiv455"><i>☑ Ākāsānañcāyatanaṃ asaṅkhatanti?</i></a> <a><i>Āmantā.</i></a> <a><i>Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?</i></a> <a><i>Na hevaṃ vattabbe …pe…</i></a> <a><i>ākāsānañcāyatanaṃ asaṅkhataṃ, nibbānaṃ asaṅkhatanti?</i></a> <a><i>Āmantā.</i></a> <a><i>Dve asaṅkhatānīti?</i></a> <a><i>Na hevaṃ vattabbe …pe…</i></a> <a><i>dve asaṅkhatānīti?</i></a> <a><i>Āmantā.</i></a> <a><i>Dve tāṇāni …pe…</i></a> <a><i>antarikā vāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli326, ms32Kv_1567"><i>☑ Ākāsānañcāyatanaṃ asaṅkhatanti?</i></a> <a><i>Āmantā.</i></a> <a><i>Ākāsānañcāyatanaṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Āmantā.</i></a> <a><i>Asaṅkhataṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1568"><i>☑ Atthi ākāsānañcāyatanūpagaṃ kammanti?</i></a> <a><i>Āmantā.</i></a> <a><i>Atthi asaṅkhatūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi ākāsānañcāyatanūpagā sattāti?</i></a> <a><i>Āmantā.</i></a> <a><i>Atthi asaṅkhatūpagā sattāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1569"><i>☑ Ākāsānañcāyatane sattā jāyanti jīyanti mīyanti cavanti upapajjantīti?</i></a> <a><i>Āmantā.</i></a> <a><i>Asaṅkhate sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>ākāsānañcāyatane atthi vedanā saññā saṅkhārā viññāṇanti?</i></a> <a><i>Āmantā.</i></a> <a><i>Asaṅkhate atthi vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>ākāsānañcāyatanaṃ catuvokārabhavoti?</i></a> <a><i>Āmantā.</i></a> <a><i>Asaṅkhataṃ catuvokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1570, msdiv456"><i>☒ Na vattabbaṃ—</i></a> <a><i>“cattāro āruppā asaṅkhatā”ti?</i></a> <a><i>Āmantā.</i></a> <a><i>Nanu cattāro āruppā anejā vuttā bhagavatāti?</i></a> <a><i>Āmantā.</i></a> <a><i>Hañci cattāro āruppā anejā vuttā bhagavatā, tena vata re vattabbe—</i></a> <a><i>“cattāro āruppā asaṅkhatā”ti.</i></a></p>
<p class="endsutta"><a data-ref="ms32Kv_1571"><i>Āruppakathā niṭṭhitā.</i></a></p>
</article>
</section>
</div>
</body>
</html>
