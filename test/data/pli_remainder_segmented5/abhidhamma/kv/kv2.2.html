<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv2.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dutiyavagga</i></a></p>
<h1><a><i>Aññāṇakathā</i></a></h1>
</div>
<p><a data-ref="sc1, pts-vp-pli173, ms32Kv_839, msdiv314"><i>☑ Atthi arahato aññāṇanti?</i></a> <a><i>Āmantā.</i></a> <a><i>Atthi arahato avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇanti?</i></a> <a><i>Na hevaṃ vattabbe.</i></a> <a><i>Natthi arahato avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇanti?</i></a> <a><i>Āmantā.</i></a> <a><i>Hañci natthi arahato avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇaṃ, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc2, ms32Kv_840"><i>☑ Atthi puthujjanassa aññāṇaṃ, atthi tassa avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇanti?</i></a> <a><i>Āmantā.</i></a> <a><i>Atthi arahato aññāṇaṃ, atthi tassa avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇanti?</i></a> <a><i>Na hevaṃ vattabbe.</i></a></p>
<p><a data-ref="sc3, ms32Kv_841"><i>☑ Atthi arahato aññāṇaṃ, natthi tassa avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇanti?</i></a> <a><i>Āmantā.</i></a> <a><i>Atthi puthujjanassa aññāṇaṃ, natthi tassa avijjā avijjogho avijjāyogo avijjānusayo avijjāpariyuṭṭhānaṃ avijjāsaṃyojanaṃ avijjānīvaraṇanti?</i></a> <a><i>Na hevaṃ vattabbe.</i></a></p>
<p><a data-ref="sc4, ms32Kv_842"><i>☑ Atthi arahato aññāṇanti?</i></a> <a><i>Āmantā.</i></a> <a><i>Arahā aññāṇapakato pāṇaṃ haneyya, adinnaṃ ādiyeyya, musā bhaṇeyya, pisuṇaṃ bhaṇeyya, pharusaṃ bhaṇeyya, samphaṃ palapeyya, sandhiṃ chindeyya, nillopaṃ hareyya, ekāgāriyaṃ kareyya, paripanthe tiṭṭheyya, paradāraṃ gaccheyya, gāmaghātaṃ kareyya, nigamaghātaṃ kareyyāti?</i></a> <a><i>Na hevaṃ vattabbe.</i></a></p>
<p><a data-ref="sc5, pts-vp-pli174, ms32Kv_843"><i>☑ Atthi puthujjanassa aññāṇaṃ, puthujjano aññāṇapakato pāṇaṃ haneyya, adinnaṃ ādiyeyya, musā bhaṇeyya …pe… gāmaghātaṃ kareyya, nigamaghātaṃ kareyyāti?</i></a> <a><i>Āmantā.</i></a> <a><i>Atthi arahato aññāṇaṃ, arahā aññāṇapakato pāṇaṃ haneyya, adinnaṃ ādiyeyya …pe… gāmaghātaṃ kareyya, nigamaghātaṃ kareyyāti?</i></a> <a><i>Na hevaṃ vattabbe.</i></a></p>
<p><a data-ref="sc6, ms32Kv_844"><i>☑ Atthi arahato aññāṇaṃ, na ca arahā aññāṇapakato pāṇaṃ haneyya, adinnaṃ ādiyeyya …pe… gāmaghātaṃ kareyya, nigamaghātaṃ kareyyāti?</i></a> <a><i>Āmantā.</i></a> <a><i>Atthi puthujjanassa aññāṇaṃ, na ca puthujjano aññāṇapakato pāṇaṃ haneyya, adinnaṃ ādiyeyya …pe… gāmaghātaṃ kareyya, nigamaghātaṃ kareyyāti?</i></a> <a><i>Na hevaṃ vattabbe.</i></a></p>
<p><a data-ref="sc7, ms32Kv_845"><i>☑ Atthi arahato aññāṇanti?</i></a> <a><i>Āmantā.</i></a> <a><i>Atthi arahato satthari aññāṇaṃ, dhamme aññāṇaṃ, saṃghe aññāṇaṃ, sikkhāya aññāṇaṃ, pubbante aññāṇaṃ, aparante aññāṇaṃ, pubbantāparante aññāṇaṃ, idappaccayatāpaṭiccasamuppannesu dhammesu aññāṇanti?</i></a> <a><i>Na hevaṃ vattabbe.</i></a></p>
<p><a data-ref="sc8, ms32Kv_846"><i>☑ Natthi arahato satthari aññāṇaṃ, dhamme aññāṇaṃ, saṃghe aññāṇaṃ, sikkhāya aññāṇaṃ, pubbante aññāṇaṃ, aparante aññāṇaṃ, pubbantāparante aññāṇaṃ, idappaccayatāpaṭiccasamuppannesu dhammesu aññāṇanti?</i></a> <a><i>Āmantā.</i></a> <a><i>Hañci natthi arahato satthari aññāṇaṃ, dhamme aññāṇaṃ, saṃghe aññāṇaṃ …pe… idappaccayatāpaṭiccasamuppannesu dhammesu aññāṇaṃ, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc9, pts-vp-pli175, ms32Kv_847"><i>☑ Atthi puthujjanassa aññāṇaṃ, atthi tassa satthari aññāṇaṃ, dhamme aññāṇaṃ, saṃghe aññāṇaṃ …pe… idappaccayatāpaṭiccasamuppannesu dhammesu aññāṇanti?</i></a> <a><i>Āmantā.</i></a> <a><i>Atthi arahato aññāṇaṃ, atthi tassa satthari aññāṇaṃ, dhamme aññāṇaṃ, saṃghe aññāṇaṃ …pe… idappaccayatāpaṭiccasamuppannesu dhammesu aññāṇanti?</i></a> <a><i>Na hevaṃ vattabbe.</i></a></p>
<p><a data-ref="sc10, ms32Kv_848"><i>☑ Atthi arahato aññāṇaṃ, natthi tassa satthari aññāṇaṃ, dhamme aññāṇaṃ, saṃghe aññāṇaṃ …pe… idappaccayatāpaṭiccasamuppannesu dhammesu aññāṇanti?</i></a> <a><i>Āmantā.</i></a> <a><i>Atthi puthujjanassa aññāṇaṃ, natthi tassa satthari aññāṇaṃ, dhamme aññāṇaṃ, saṃghe aññāṇaṃ …pe… idappaccayatāpaṭiccasamuppannesu dhammesu aññāṇanti?</i></a> <a><i>Na hevaṃ vattabbe.</i></a></p>
<p><a data-ref="sc11, ms32Kv_849, msdiv315"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammoti?</i></a> <a><i>Āmantā.</i></a> <a><i>Hañci arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc12, ms32Kv_850"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu arahato doso pahīno …pe…</i></a> <a><i>moho pahīno …pe…</i></a> <a><i>anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammanti?</i></a> <a><i>Āmantā.</i></a> <a><i>Hañci arahato anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc13, ms32Kv_851"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu arahato rāgappahānāya maggo bhāvito …pe…</i></a> <a><i>bojjhaṅgā bhāvitāti?</i></a> <a><i>Āmantā.</i></a> <a><i>Hañci arahato rāgappahānāya bojjhaṅgā bhāvitā, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc14, pts-vp-pli176, ms32Kv_852"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu arahato dosappahānāya …pe…</i></a> <a><i>mohappahānāya …pe…</i></a> <a><i>anottappapahānāya maggo bhāvito …pe…</i></a> <a><i>bojjhaṅgā bhāvitāti?</i></a> <a><i>Āmantā.</i></a> <a><i>Hañci arahato anottappapahānāya bojjhaṅgā bhāvitā, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc15, ms32Kv_853"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu arahā vītarāgo vītadoso vītamoho …pe…</i></a> <a><i>sacchikātabbaṃ sacchikatanti?</i></a> <a><i>Āmantā.</i></a> <a><i>Hañci arahā vītarāgo …pe…</i></a> <a><i>sacchikātabbaṃ sacchikataṃ, no ca vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc16, ms32Kv_854, msdiv316"><i>☑ Atthi arahato aññāṇanti?</i></a> <a><i>Sadhammakusalassa arahato atthi aññāṇaṃ, paradhammakusalassa arahato natthi aññāṇanti.</i></a> <a><i>Sadhammakusalassa arahato atthi aññāṇanti?</i></a> <a><i>Āmantā.</i></a> <a><i>Paradhammakusalassa arahato atthi aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc17, ms32Kv_855"><i>☑ Paradhammakusalassa arahato natthi aññāṇanti?</i></a> <a><i>Āmantā.</i></a> <a><i>Sadhammakusalassa arahato natthi aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc18, ms32Kv_856"><i>☑ Sadhammakusalassa arahato rāgo pahīno, atthi tassa aññāṇanti?</i></a> <a><i>Āmantā.</i></a> <a><i>Paradhammakusalassa arahato rāgo pahīno, atthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc19, ms32Kv_857"><i>☑ Sadhammakusalassa arahato doso pahīno …pe…</i></a> <a><i>moho pahīno …pe…</i></a> <a><i>anottappaṃ pahīnaṃ, atthi tassa aññāṇanti?</i></a> <a><i>Āmantā.</i></a> <a><i>Paradhammakusalassa arahato anottappaṃ pahīnaṃ, atthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc20, pts-vp-pli177, ms32Kv_858"><i>☑ Sadhammakusalassa arahato rāgappahānāya maggo bhāvito …pe…</i></a> <a><i>bojjhaṅgā bhāvitā, atthi tassa aññāṇanti?</i></a> <a><i>Āmantā.</i></a> <a><i>Paradhammakusalassa arahato rāgappahānāya bojjhaṅgā bhāvitā, atthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc21, ms32Kv_859"><i>☑ Sadhammakusalassa arahato dosappahānāya …pe…</i></a> <a><i>mohappahānāya …pe…</i></a> <a><i>anottappapahānāya maggo bhāvito …pe…</i></a> <a><i>bojjhaṅgā bhāvitā, atthi tassa aññāṇanti?</i></a> <a><i>Āmantā.</i></a> <a><i>Paradhammakusalassa arahato anottappapahānāya bojjhaṅgā bhāvitā, atthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc22, ms32Kv_860"><i>☑ Sadhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, atthi tassa aññāṇanti?</i></a> <a><i>Āmantā.</i></a> <a><i>Paradhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, atthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc23, ms32Kv_861"><i>☑ Paradhammakusalassa arahato rāgo pahīno, natthi tassa aññāṇanti?</i></a> <a><i>Āmantā.</i></a> <a><i>Sadhammakusalassa arahato rāgo pahīno, natthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc24, ms32Kv_862"><i>☑ Paradhammakusalassa arahato doso pahīno …pe…</i></a> <a><i>moho pahīno …pe…</i></a> <a><i>anottappaṃ pahīnaṃ, natthi tassa aññāṇanti?</i></a> <a><i>Āmantā.</i></a> <a><i>Sadhammakusalassa arahato anottappaṃ pahīnaṃ, natthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc25, ms32Kv_863"><i>☑ Paradhammakusalassa arahato rāgappahānāya maggo bhāvito …pe…</i></a> <a><i>bojjhaṅgā bhāvitā …pe…</i></a> <a><i>dosappahānāya mohappahānāya …pe…</i></a> <a><i>anottappapahānāya maggo bhāvito …pe…</i></a> <a><i>bojjhaṅgā bhāvitā, natthi tassa aññāṇanti?</i></a> <a><i>Āmantā.</i></a> <a><i>Sadhammakusalassa arahato anottappapahānāya bojjhaṅgā bhāvitā, natthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc26, pts-vp-pli178, ms32Kv_864"><i>☑ Paradhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, natthi tassa aññāṇanti?</i></a> <a><i>Āmantā.</i></a> <a><i>Sadhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, natthi tassa aññāṇanti?</i></a> <a><i>Na hevaṃ vattabbe …pe….</i></a></p>
<p><a data-var="jānatohaṃ → jānatāhaṃ (si); jānatvāhaṃ (sya-all, pts-vp-pli1, mr)" data-ref="sc27, ms32Kv_865, msdiv317"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“jānatohaṃ, bhikkhave, passato āsavānaṃ khayaṃ vadāmi, no ajānato no apassato.</i></a> <a><i>Kiñca, bhikkhave, jānato kiṃ passato āsavānaṃ khayo hoti?</i></a> <a><i>‘Iti rūpaṃ, iti rūpassa samudayo, iti rūpassa atthaṅgamo, iti vedanā …pe…</i></a> <a><i>iti saññā …</i></a> <a><i>iti saṅkhārā …</i></a> <a><i>iti viññāṇaṃ, iti viññāṇassa samudayo, iti viññāṇassa atthaṅgamo’ti—</i></a> <a><i>evaṃ kho, bhikkhave, jānato evaṃ passato āsavānaṃ khayo hotī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato aññāṇan”ti.</i></a></p>
<p><a data-ref="sc28, ms32Kv_866"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“jānatohaṃ, bhikkhave, passato āsavānaṃ khayaṃ vadāmi, no ajānato no apassato.</i></a> <a><i>Kiñca, bhikkhave, jānato kiṃ passato āsavānaṃ khayo hoti?</i></a> <a><i>‘Idaṃ dukkhan’ti—</i></a> <a><i>bhikkhave, jānato passato āsavānaṃ khayo hoti, ‘ayaṃ dukkhasamudayo’ti—</i></a> <a><i>jānato passato āsavānaṃ khayo hoti, ‘ayaṃ dukkhanirodho’ti—</i></a> <a><i>jānato passato āsavānaṃ khayo hoti, ‘ayaṃ dukkhanirodhagāminī paṭipadā’ti—</i></a> <a><i>jānato passato āsavānaṃ khayo hoti.</i></a> <a><i>Evaṃ kho, bhikkhave, jānato evaṃ passato āsavānaṃ khayo hotī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato aññāṇan”ti.</i></a></p>
<p><a data-ref="sc29, pts-vp-pli179, ms32Kv_867"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“sabbaṃ, bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāya, sabbañca kho, bhikkhave, abhijānaṃ parijānaṃ virājayaṃ pajahaṃ bhabbo dukkhakkhayāyā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato aññāṇan”ti.</i></a></p>
<p><a data-ref="sc30, ms32Kv_868"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc31, ms32Kv_869"><i>“Sahāvassa dassanasampadāya,</i></a><br>
<a><i>Tayassu dhammā jahitā bhavanti;</i></a><br>
<a><i>Sakkāyadiṭṭhī vicikicchitañca,</i></a><br>
<a><i>Sīlabbataṃ vāpi yadatthi kiñci;</i></a><br>
<a><i>Catūhapāyehi ca vippamutto,</i></a><br>
<a><i>Chaccābhiṭhānāni abhabba kātun”ti.</i></a></p>
</blockquote>
<p><a data-ref="sc32, ms32Kv_870"><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato aññāṇan”ti.</i></a></p>
<p><a data-ref="sc33, ms32Kv_871"><i>☑ Atthi arahato aññāṇanti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“yasmiṃ, bhikkhave, samaye ariyasāvakassa virajaṃ vītamalaṃ dhammacakkhuṃ udapādi—</i></a> <a><i>‘yaṃ kiñci samudayadhammaṃ sabbaṃ taṃ nirodhadhamman’ti, saha dassanuppādā, bhikkhave, ariyasāvakassa tīṇi saṃyojanāni pahīyanti—</i></a> <a><i>sakkāyadiṭṭhi, vicikicchā, sīlabbataparāmāso”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato aññāṇan”ti.</i></a></p>
<p><a data-ref="sc34, pts-vp-pli180, ms32Kv_872"><i>☒ Na vattabbaṃ—</i></a> <a><i>“atthi arahato aññāṇan”ti?</i></a> <a><i>Āmantā.</i></a> <a><i>Nanu arahā itthipurisānaṃ nāmagottaṃ na jāneyya, maggāmaggaṃ na jāneyya, tiṇakaṭṭhavanappatīnaṃ nāmaṃ na jāneyyāti?</i></a> <a><i>Āmantā.</i></a> <a><i>Hañci arahā itthipurisānaṃ nāmagottaṃ na jāneyya, maggāmaggaṃ na jāneyya, tiṇakaṭṭhavanappatīnaṃ nāmaṃ na jāneyya, tena vata re vattabbe—</i></a> <a><i>“atthi arahato aññāṇan”ti.</i></a></p>
<p><a data-ref="sc35, ms32Kv_873"><i>☑ Arahā itthipurisānaṃ nāmagottaṃ na jāneyya, maggāmaggaṃ na jāneyya, tiṇakaṭṭhavanappatīnaṃ nāmaṃ na jāneyyāti, atthi arahato aññāṇanti?</i></a> <a><i>Āmantā.</i></a> <a><i>Arahā sotāpattiphalaṃ vā sakadāgāmiphalaṃ vā anāgāmiphalaṃ vā arahattaṃ vā na jāneyyāti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_874"><i>Aññāṇakathā niṭṭhitā.</i></a></p>
</article>
</section>
</div>
</body>
</html>
