<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.4">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Kāmakathā</i></a></h1>
</div>
<p><a data-ref="sc1, ms32Kv_1748, msdiv513"><i>☑ Pañcevāyatanā kāmāti?</i></a> <a><i>Āmantā.</i></a> <a><i>Nanu atthi tappaṭisaṃyutto chandoti?</i></a> <a><i>Āmantā.</i></a> <a><i>Hañci atthi tappaṭisaṃyutto chando, no ca vata re vattabbe—</i></a> <a><i>“pañcevāyatanā kāmā”ti.</i></a> <a><i>Nanu atthi tappaṭisaṃyutto rāgo tappaṭisaṃyutto chando tappaṭisaṃyutto chandarāgo tappaṭisaṃyutto saṅkappo tappaṭisaṃyutto rāgo tappaṭisaṃyutto saṅkapparāgo tappaṭisaṃyuttā pīti tappaṭisaṃyuttaṃ somanassaṃ tappaṭisaṃyuttaṃ pītisomanassanti?</i></a> <a><i>Āmantā.</i></a> <a><i>Hañci atthi tappaṭisaṃyuttaṃ pītisomanassaṃ, no ca vata re vattabbe—</i></a> <a><i>“pañcevāyatanā kāmā”ti.</i></a></p>
<p><a data-ref="sc2, pts-vp-pli370, ms32Kv_1749, msdiv514"><i>☒ Na vattabbaṃ—</i></a> <a><i>“pañcevāyatanā kāmā”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“pañcime, bhikkhave, kāmaguṇā.</i></a> <a><i>Katame pañca?</i></a> <a><i>Cakkhuviññeyyā rūpā …pe…</i></a> <a><i>kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—</i></a> <a><i>ime kho, bhikkhave, pañca kāmaguṇā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi pañcevāyatanā kāmāti.</i></a></p>
<p><a data-ref="sc3, ms32Kv_1750"><i>☑ Pañcevāyatanā kāmāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“pañcime, bhikkhave, kāmaguṇā.</i></a> <a><i>Katame pañca?</i></a> <a><i>Cakkhuviññeyyā rūpā …pe…</i></a> <a><i>kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—</i></a> <a><i>ime kho, bhikkhave, pañca kāmaguṇā.</i></a> <a><i>Api ca, bhikkhave, nete kāmā kāmaguṇā nāmete ariyassa vinaye vuccan”ti—</i></a></p>
<blockquote class="gatha">
<p><a data-ref="sc4, ms32Kv_1751"><i>“Saṅkapparāgo purisassa kāmo,</i></a><br>
<a><i>Na te kāmā yāni citrāni loke;</i></a><br>
<a><i>Saṅkapparāgo purisassa kāmo,</i></a><br>
<a><i>Tiṭṭhanti citrāni tatheva loke;</i></a><br>
<a><i>Athettha dhīrā vinayanti chandan”ti.</i></a></p>
</blockquote>
<p><a data-ref="sc5, ms32Kv_1752"><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“pañcevāyatanā kāmā”ti.</i></a></p>
<p class="endsutta"><a data-ref="ms32Kv_1753"><i>Kāmakathā niṭṭhitā.</i></a></p>
</article>
</section>
</div>
</body>
</html>
