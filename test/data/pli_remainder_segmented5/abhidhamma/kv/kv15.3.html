<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv15.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pannarasamavagga</i></a></p>
<h1><a><i>Addhākathā</i></a></h1>
</div>
<p><a data-ref="sc1, pts-vp-pli512, ms32Kv_2297, msdiv720"><i>☑ Addhā parinipphannoti?</i></a> <a><i>Āmantā.</i></a> <a><i>Rūpanti?</i></a> <a><i>Na hevaṃ vattabbe …pe…</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇanti?</i></a> <a><i>Na hevaṃ vattabbe …pe…</i></a> <a><i>atīto addhā parinipphannoti?</i></a> <a><i>Āmantā.</i></a> <a><i>Rūpanti?</i></a> <a><i>Na hevaṃ vattabbe …pe…</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇanti?</i></a> <a><i>Na hevaṃ vattabbe …pe…</i></a> <a><i>anāgato addhā parinipphannoti?</i></a> <a><i>Āmantā.</i></a> <a><i>Rūpanti?</i></a> <a><i>Na hevaṃ vattabbe …pe…</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇanti?</i></a> <a><i>Na hevaṃ vattabbe …pe…</i></a> <a><i>paccuppanno addhā parinipphannoti?</i></a> <a><i>Āmantā.</i></a> <a><i>Rūpanti?</i></a> <a><i>Na hevaṃ vattabbe …pe…</i></a> <a><i>vedanā …pe…</i></a> <a><i>saññā …pe…</i></a> <a><i>saṅkhārā …pe…</i></a> <a><i>viññāṇanti?</i></a> <a><i>Na hevaṃ vattabbe …pe….</i></a></p>
<p><a data-var="Atītaṃ rūpaṃ → atītā rūpā (bj)" data-ref="sc2, ms32Kv_2298"><i>☑ Atītaṃ rūpaṃ vedanā saññā saṅkhārā viññāṇaṃ atīto addhāti?</i></a> <a><i>Āmantā.</i></a> <a><i>Atītā pañcaddhāti?</i></a> <a><i>Na hevaṃ vattabbe …pe…</i></a> <a><i>anāgataṃ rūpaṃ vedanā saññā saṅkhārā viññāṇaṃ anāgato addhāti?</i></a> <a><i>Āmantā.</i></a> <a><i>Anāgatā pañcaddhāti?</i></a> <a><i>Na hevaṃ vattabbe …pe…</i></a> <a><i>paccuppannaṃ rūpaṃ vedanā saññā saṅkhārā viññāṇaṃ paccuppanno addhāti?</i></a> <a><i>Āmantā.</i></a> <a><i>Paccuppannā pañcaddhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli513, ms32Kv_2299"><i>☑ Atītā pañcakkhandhā atīto addhā, anāgatā pañcakkhandhā anāgato addhā, paccuppannā pañcakkhandhā paccuppanno addhāti?</i></a> <a><i>Āmantā.</i></a> <a><i>Pannarasaddhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2300"><i>☑ Atītāni dvādasāyatanāni atīto addhā, anāgatāni dvādasāyatanāni anāgato addhā, paccuppannāni dvādasāyatanāni paccuppanno addhāti?</i></a> <a><i>Āmantā.</i></a> <a><i>Chattiṃsa addhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2301"><i>☑ Atītā aṭṭhārasa dhātuyo atīto addhā, anāgatā aṭṭhārasa dhātuyo anāgato addhā, paccuppannā aṭṭhārasa dhātuyo paccuppanno addhāti?</i></a> <a><i>Āmantā.</i></a> <a><i>Catupaññāsa addhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2302"><i>☑ Atītāni bāvīsatindriyāni atīto addhā, anāgatāni bāvīsatindriyāni anāgato addhā, paccuppannāni bāvīsatindriyāni paccuppanno addhāti?</i></a> <a><i>Āmantā.</i></a> <a><i>Chasaṭṭhi addhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_2303, msdiv721"><i>☒ Na vattabbaṃ—</i></a> <a><i>“addhā parinipphanno”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“tīṇimāni, bhikkhave, kathāvatthūni.</i></a> <a><i>Katamāni tīṇi?</i></a> <a><i>Atītaṃ vā, bhikkhave, addhānaṃ ārabbha kathaṃ katheyya—</i></a> <a><i>‘evaṃ ahosi atītamaddhānan’ti;</i></a> <a><i>anāgataṃ vā, bhikkhave, addhānaṃ ārabbha kathaṃ katheyya—</i></a> <a><i>‘evaṃ bhavissati anāgatamaddhānan’ti;</i></a> <a><i>etarahi vā, bhikkhave, paccuppannaṃ addhānaṃ ārabbha kathaṃ katheyya—</i></a> <a><i>‘evaṃ hoti etarahi paccuppannan’ti.</i></a> <a><i>Imāni kho, bhikkhave, tīṇi kathāvatthūnī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi addhā parinipphannoti.</i></a></p>
<p class="endsutta"><a data-ref="ms32Kv_2304"><i>Addhākathā niṭṭhitā.</i></a></p>
</article>
</section>
</div>
</body>
</html>
