<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Antarābhavakathā</i></a></h1>
</div>
<p><a data-ref="sc1, ms32Kv_1725, msdiv505"><i>☑ Atthi antarābhavoti?</i></a> <a><i>Āmantā.</i></a> <a><i>Kāmabhavoti?</i></a> <a><i>Na hevaṃ vattabbe …pe…</i></a> <a><i>atthi antarābhavoti?</i></a> <a><i>Āmantā.</i></a> <a><i>Rūpabhavoti?</i></a> <a><i>Na hevaṃ vattabbe …pe…</i></a> <a><i>atthi antarābhavoti?</i></a> <a><i>Āmantā.</i></a> <a><i>Arūpabhavoti?</i></a> <a><i>Na hevaṃ vattabbe …pe…</i></a> <a><i>atthi antarābhavoti?</i></a> <a><i>Āmantā.</i></a> <a><i>Kāmabhavassa ca rūpabhavassa ca antare atthi antarābhavoti?</i></a> <a><i>Na hevaṃ vattabbe …pe…</i></a> <a><i>atthi antarābhavoti?</i></a> <a><i>Āmantā.</i></a> <a><i>Rūpabhavassa ca arūpabhavassa ca antare atthi antarābhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, pts-vp-pli362, ms32Kv_1726"><i>☑ Kāmabhavassa ca rūpabhavassa ca antare natthi antarābhavoti?</i></a> <a><i>Āmantā.</i></a> <a><i>Hañci kāmabhavassa ca rūpabhavassa ca antare natthi antarābhavo, no ca vata re vattabbe—</i></a> <a><i>“atthi antarābhavo”ti.</i></a> <a><i>Rūpabhavassa ca arūpabhavassa ca antare natthi antarābhavoti?</i></a> <a><i>Āmantā.</i></a> <a><i>Hañci rūpabhavassa ca arūpabhavassa ca antare natthi antarābhavo, no ca vata re vattabbe—</i></a> <a><i>“atthi antarābhavo”ti.</i></a></p>
<p><a data-ref="sc3, ms32Kv_1727, msdiv506"><i>☑ Atthi antarābhavoti?</i></a> <a><i>Āmantā.</i></a> <a><i>Pañcamī sā yoni, chaṭṭhamī sā gati, aṭṭhamī sā viññāṇaṭṭhiti, dasamo so sattāvāsoti?</i></a> <a><i>Na hevaṃ vattabbe …pe…</i></a> <a><i>atthi antarābhavoti?</i></a> <a><i>Āmantā.</i></a> <a><i>Antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi antarābhavūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi antarābhavūpagā sattāti?</i></a> <a><i>Na hevaṃ vattabbe …pe…</i></a> <a><i>antarābhave sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>antarābhave atthi rūpaṃ vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>antarābhavo pañcavokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli363, ms32Kv_1728, msdiv507"><i>☑ Atthi kāmabhavo, kāmabhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Āmantā.</i></a> <a><i>Atthi antarābhavo, antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi kāmabhavūpagaṃ kammanti?</i></a> <a><i>Āmantā.</i></a> <a><i>Atthi antarābhavūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi kāmabhavūpagā sattāti?</i></a> <a><i>Āmantā.</i></a> <a><i>Atthi antarābhavūpagā sattāti?</i></a> <a><i>Na hevaṃ vattabbe …pe…</i></a> <a><i>kāmabhave sattā jāyanti jīyanti mīyanti cavanti upapajjantīti?</i></a> <a><i>Āmantā.</i></a> <a><i>Antarābhave sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>kāmabhave atthi rūpaṃ vedanā saññā saṅkhārā viññāṇanti?</i></a> <a><i>Āmantā.</i></a> <a><i>Antarābhave atthi rūpaṃ vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>kāmabhavo pañcavokārabhavoti?</i></a> <a><i>Āmantā.</i></a> <a><i>Antarābhavo pañcavokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli364, ms32Kv_1729"><i>☑ Atthi rūpabhavo, rūpabhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Āmantā.</i></a> <a><i>Atthi antarābhavo, antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi rūpabhavūpagaṃ kammanti?</i></a> <a><i>Āmantā.</i></a> <a><i>Atthi antarābhavūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi rūpabhavūpagā sattāti?</i></a> <a><i>Āmantā.</i></a> <a><i>Atthi antarābhavūpagā sattāti?</i></a> <a><i>Na hevaṃ vattabbe …pe…</i></a> <a><i>rūpabhave sattā jāyanti jīyanti mīyanti cavanti upapajjantīti?</i></a> <a><i>Āmantā.</i></a> <a><i>Antarābhave sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>rūpabhave atthi rūpaṃ vedanā saññā saṅkhārā viññāṇanti?</i></a> <a><i>Āmantā.</i></a> <a><i>Antarābhave atthi rūpaṃ vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>rūpabhavo pañcavokārabhavoti?</i></a> <a><i>Āmantā.</i></a> <a><i>Antarābhavo pañcavokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, pts-vp-pli365, ms32Kv_1730"><i>☑ Atthi arūpabhavo, arūpabhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Āmantā.</i></a> <a><i>Atthi antarābhavo, antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi arūpabhavūpagaṃ kammanti?</i></a> <a><i>Āmantā.</i></a> <a><i>Atthi antarābhavūpagaṃ kammanti?</i></a> <a><i>Na hevaṃ vattabbe …pe…</i></a> <a><i>atthi arūpabhavūpagā sattāti?</i></a> <a><i>Āmantā.</i></a> <a><i>Atthi antarābhavūpagā sattāti?</i></a> <a><i>Na hevaṃ vattabbe …pe…</i></a> <a><i>arūpabhave sattā jāyanti jīyanti mīyanti cavanti upapajjantīti?</i></a> <a><i>Āmantā.</i></a> <a><i>Antarābhave sattā jāyanti jīyanti mīyanti cavanti upapajjantīti?</i></a> <a><i>Na hevaṃ vattabbe …pe…</i></a> <a><i>arūpabhave atthi vedanā saññā saṅkhārā viññāṇanti?</i></a> <a><i>Āmantā.</i></a> <a><i>Antarābhave atthi vedanā saññā saṅkhārā viññāṇanti?</i></a> <a><i>Na hevaṃ vattabbe …pe…</i></a> <a><i>arūpabhavo catuvokārabhavoti?</i></a> <a><i>Āmantā.</i></a> <a><i>Antarābhavo catuvokārabhavoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, ms32Kv_1731, msdiv508"><i>☑ Atthi antarābhavoti?</i></a> <a><i>Āmantā.</i></a> <a><i>Sabbesaññeva sattānaṃ atthi antarābhavoti?</i></a> <a><i>Na hevaṃ vattabbe …pe…</i></a> <a><i>sabbesaññeva sattānaṃ natthi antarābhavoti?</i></a> <a><i>Āmantā.</i></a> <a><i>Hañci sabbesaññeva sattānaṃ natthi antarābhavo, no ca vata re vattabbe—</i></a> <a><i>“atthi antarābhavo”ti.</i></a></p>
<p><a data-ref="sc8, ms32Kv_1732"><i>☑ Atthi antarābhavoti?</i></a> <a><i>Āmantā.</i></a> <a><i>Ānantariyassa puggalassa atthi antarābhavoti?</i></a> <a><i>Na hevaṃ vattabbe …pe…</i></a> <a><i>ānantariyassa puggalassa natthi antarābhavoti?</i></a> <a><i>Āmantā.</i></a> <a><i>Hañci ānantariyassa puggalassa natthi antarābhavo, no ca vata re vattabbe—</i></a> <a><i>“atthi antarābhavo”ti.</i></a></p>
<p><a data-ref="sc9, ms32Kv_1733"><i>☑ Na ānantariyassa puggalassa atthi antarābhavoti?</i></a> <a><i>Āmantā.</i></a> <a><i>Ānantariyassa puggalassa atthi antarābhavoti?</i></a> <a><i>Na hevaṃ vattabbe …pe…</i></a> <a><i>ānantariyassa puggalassa natthi antarābhavoti?</i></a> <a><i>Āmantā.</i></a> <a><i>Na ānantariyassa puggalassa natthi antarābhavoti?</i></a> <a><i>Na hevaṃ vattabbe …pe…</i></a> <a><i>nirayūpagassa puggalassa …pe…</i></a> <a><i>asaññasattūpagassa puggalassa …pe…</i></a> <a><i>arūpūpagassa puggalassa atthi antarābhavoti?</i></a> <a><i>Na hevaṃ vattabbe …pe…</i></a> <a><i>arūpūpagassa puggalassa natthi antarābhavoti?</i></a> <a><i>Āmantā.</i></a> <a><i>Hañci arūpūpagassa puggalassa natthi antarābhavo, no ca vata re vattabbe—</i></a> <a><i>“atthi antarābhavo”ti.</i></a></p>
<p><a data-ref="sc10, pts-vp-pli366, ms32Kv_1734"><i>☑ Na arūpūpagassa puggalassa atthi antarābhavoti?</i></a> <a><i>Āmantā.</i></a> <a><i>Arūpūpagassa puggalassa atthi antarābhavoti?</i></a> <a><i>Na hevaṃ vattabbe …pe…</i></a> <a><i>arūpūpagassa puggalassa natthi antarābhavoti?</i></a> <a><i>Āmantā.</i></a> <a><i>Na arūpūpagassa puggalassa natthi antarābhavoti?</i></a> <a><i>Na hevaṃ vattabbe …pe….</i></a></p>
<p><a data-var="tena vata re → no vata re (sya-all); no ca vata re (mr)" data-ref="sc11, ms32Kv_1735, msdiv509"><i>☒ Na vattabbaṃ atthi antarābhavoti?</i></a> <a><i>Āmantā.</i></a> <a><i>Nanu antarāparinibbāyī puggalo atthīti?</i></a> <a><i>Āmantā.</i></a> <a><i>Hañci antarāparinibbāyī puggalo atthi, tena vata re vattabbe—</i></a> <a><i>“atthi antarābhavo”ti.</i></a></p>
<p><a data-ref="sc12, ms32Kv_1736"><i>☑ Antarāparinibbāyī puggalo atthīti katvā atthi antarābhavoti?</i></a> <a><i>Āmantā.</i></a> <a><i>Upahaccaparinibbāyī puggalo atthīti katvā atthi upahaccabhavoti?</i></a> <a><i>Na hevaṃ vattabbe …pe…</i></a> <a><i>antarāparinibbāyī puggalo atthīti katvā atthi antarābhavoti?</i></a> <a><i>Āmantā.</i></a> <a><i>Asaṅkhāraparinibbāyī puggalo …pe…</i></a> <a><i>sasaṅkhāraparinibbāyī puggalo atthīti katvā atthi sasaṅkhārabhavoti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1737"><i>Antarābhavakathā niṭṭhitā.</i></a></p>
</article>
</section>
</div>
</body>
</html>
