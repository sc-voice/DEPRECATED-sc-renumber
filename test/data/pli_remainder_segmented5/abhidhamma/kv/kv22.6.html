<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv22.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Bāvīsatimavagga</i></a></p>
<h1><a><i>Abyākatakathā</i></a></h1>
</div>
<p><a data-ref="sc1, ms32Kv_2757, msdiv901"><i>☑ Sabbaṃ supinagatassa cittaṃ abyākatanti?</i></a> <a><i>Āmantā.</i></a> <a><i>Supinantena pāṇaṃ haneyyāti?</i></a> <a><i>Āmantā.</i></a> <a><i>Hañci supinantena pāṇaṃ haneyya, no ca vata re vattabbe—</i></a> <a><i>“sabbaṃ supinagatassa cittaṃ abyākatan”ti.</i></a></p>
<p><a data-ref="sc2, pts-vp-pli618, ms32Kv_2758"><i>☑ Supinantena adinnaṃ ādiyeyya …pe…</i></a> <a><i>musā bhaṇeyya,</i></a> <a><i>pisuṇaṃ bhaṇeyya,</i></a> <a><i>pharusaṃ bhaṇeyya,</i></a> <a><i>samphaṃ palapeyya,</i></a> <a><i>sandhiṃ chindeyya,</i></a> <a><i>nillopaṃ hareyya,</i></a> <a><i>ekāgārikaṃ kareyya,</i></a> <a><i>paripanthe tiṭṭheyya,</i></a> <a><i>paradāraṃ gaccheyya,</i></a> <a><i>gāmaghātakaṃ kareyya,</i></a> <a><i>nigamaghātakaṃ kareyya,</i></a> <a><i>supinantena methunaṃ dhammaṃ paṭiseveyya,</i></a> <a><i>supinagatassa asuci mucceyya,</i></a> <a><i>supinantena dānaṃ dadeyya,</i></a> <a><i>cīvaraṃ dadeyya,</i></a> <a><i>piṇḍapātaṃ dadeyya,</i></a> <a><i>senāsanaṃ dadeyya,</i></a> <a><i>gilānapaccayabhesajjaparikkhāraṃ dadeyya,</i></a> <a><i>khādanīyaṃ dadeyya,</i></a> <a><i>bhojanīyaṃ dadeyya,</i></a> <a><i>pānīyaṃ dadeyya,</i></a> <a><i>cetiyaṃ vandeyya,</i></a> <a><i>cetiye mālaṃ āropeyya,</i></a> <a><i>gandhaṃ āropeyya,</i></a> <a><i>vilepanaṃ āropeyya …pe…</i></a> <a><i>cetiyaṃ abhidakkhiṇaṃ kareyyāti?</i></a> <a><i>Āmantā.</i></a> <a><i>Hañci supinantena cetiyaṃ abhidakkhiṇaṃ kareyya, no ca vata re vattabbe—</i></a> <a><i>“sabbaṃ supinagatassa cittaṃ abyākatan”ti.</i></a></p>
<p><a data-ref="sc3, ms32Kv_2759, msdiv902"><i>☒ Na vattabbaṃ—</i></a> <a><i>“sabbaṃ supinagatassa cittaṃ abyākatan”ti?</i></a> <a><i>Āmantā.</i></a> <a><i>Nanu supinagatassa cittaṃ abbohāriyaṃ vuttaṃ bhagavatāti?</i></a> <a><i>Āmantā.</i></a> <a><i>Hañci supinagatassa cittaṃ abbohāriyaṃ vuttaṃ bhagavatā, tena vata re vattabbe—</i></a> <a><i>“sabbaṃ supinagatassa cittaṃ abyākatan”ti.</i></a></p>
<p class="endsutta"><a data-ref="ms32Kv_2760"><i>Abyākatakathā niṭṭhitā.</i></a></p>
</article>
</section>
</div>
</body>
</html>
