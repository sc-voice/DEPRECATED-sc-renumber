<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv12.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dvādasamavagga</i></a></p>
<h1><a><i>Kammakathā</i></a></h1>
</div>
<p><a data-ref="sc1, pts-vp-pli465, ms32Kv_2089, msdiv633"><i>☑ Sabbaṃ kammaṃ savipākanti?</i></a> <a><i>Āmantā.</i></a> <a><i>Sabbā cetanā savipākāti?</i></a> <a><i>Na hevaṃ vattabbe …pe…</i></a> <a><i>sabbā cetanā savipākāti?</i></a> <a><i>Āmantā.</i></a> <a><i>Vipākābyākatā cetanā savipākāti?</i></a> <a><i>Na hevaṃ vattabbe …pe…</i></a> <a><i>sabbā cetanā savipākāti?</i></a> <a><i>Āmantā.</i></a> <a><i>Kiriyābyākatā cetanā savipākāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2090"><i>☑ Sabbā cetanā savipākāti?</i></a> <a><i>Āmantā.</i></a> <a><i>Kāmāvacarā vipākābyākatā cetanā savipākāti?</i></a> <a><i>Na hevaṃ vattabbe …pe…</i></a> <a><i>sabbā cetanā savipākāti?</i></a> <a><i>Āmantā.</i></a> <a><i>Rūpāvacarā arūpāvacarā apariyāpannā vipākābyākatā cetanā savipākāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2091"><i>☑ Sabbā cetanā savipākāti?</i></a> <a><i>Āmantā.</i></a> <a><i>Kāmāvacarā kiriyābyākatā cetanā savipākāti?</i></a> <a><i>Na hevaṃ vattabbe …pe…</i></a> <a><i>sabbā cetanā savipākāti?</i></a> <a><i>Āmantā.</i></a> <a><i>Rūpāvacarā arūpāvacarā kiriyābyākatā cetanā savipākāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2092, msdiv634"><i>☑ Vipākābyākatā cetanā avipākāti?</i></a> <a><i>Āmantā.</i></a> <a><i>Hañci vipākābyākatā cetanā avipākā, no ca vata re vattabbe—</i></a> <a><i>“sabbā cetanā savipākā”ti.</i></a></p>
<p><a data-ref="sc5, ms32Kv_2093"><i>☑ Kiriyābyākatā cetanā avipākāti?</i></a> <a><i>Āmantā.</i></a> <a><i>Hañci kiriyābyākatā cetanā avipākā, no ca vata re vattabbe—</i></a> <a><i>“sabbā cetanā savipākā”ti.</i></a></p>
<p><a data-ref="sc6, pts-vp-pli466, ms32Kv_2094"><i>☑ Kāmāvacarā rūpāvacarā arūpāvacarā apariyāpannā vipākābyākatā cetanā avipākāti?</i></a> <a><i>Āmantā.</i></a> <a><i>Hañci apariyāpannā vipākābyākatā cetanā avipākā, no ca vata re vattabbe—</i></a> <a><i>“sabbā cetanā savipākā”ti.</i></a></p>
<p><a data-ref="sc7, ms32Kv_2095"><i>☑ Kāmāvacarā rūpāvacarā arūpāvacarā kiriyābyākatā cetanā avipākāti?</i></a> <a><i>Āmantā.</i></a> <a><i>Hañci arūpāvacarā kiriyābyākatā cetanā avipākā, no ca vata re vattabbe—</i></a> <a><i>“sabbā cetanā savipākā”ti.</i></a></p>
<p><a data-var="upapajje → uppajje (pts-vp-pli1); upapajjaṃ (^an10.17#1 [17. Paṭhamanāthasutta])" data-ref="sc8, ms32Kv_2096, msdiv635"><i>☒ Na vattabbaṃ—</i></a> <a><i>“sabbaṃ kammaṃ savipākan”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“nāhaṃ, bhikkhave, sañcetanikānaṃ kammānaṃ katānaṃ upacitānaṃ appaṭisaṃviditvā byantibhāvaṃ vadāmi, tañca kho diṭṭheva dhamme upapajje vā apare vā pariyāye”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi sabbaṃ kammaṃ savipākanti.</i></a></p>
<p class="endsutta"><a data-ref="ms32Kv_2097"><i>Kammakathā niṭṭhitā.</i></a></p>
</article>
</section>
</div>
</body>
</html>
