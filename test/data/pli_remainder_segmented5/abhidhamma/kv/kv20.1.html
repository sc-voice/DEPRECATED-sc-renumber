<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv20.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niggahapaṇṇāsaka</i></a></p>
<p><a><i>Vīsatimavagga</i></a></p>
<h1><a><i>Asañciccakathā</i></a></h1>
</div>
<p><a data-ref="sc1, pts-vp-pli593, ms32Kv_2647, msdiv857"><i>☑ Asañcicca mātaraṃ jīvitā voropetvā ānantariko hotīti?</i></a> <a><i>Āmantā.</i></a> <a><i>Asañcicca pāṇaṃ hantvā pāṇātipātī hotīti?</i></a> <a><i>Na hevaṃ vattabbe …pe…</i></a> <a><i>asañcicca mātaraṃ jīvitā voropetvā ānantariko hotīti?</i></a> <a><i>Āmantā.</i></a> <a><i>Asañcicca adinnaṃ ādiyitvā …pe…</i></a> <a><i>musā bhaṇitvā musāvādī hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2648"><i>☑ Asañcicca pāṇaṃ hantvā pāṇātipātī na hotīti?</i></a> <a><i>Āmantā.</i></a> <a><i>Asañcicca mātaraṃ jīvitā voropetvā ānantariko na hotīti?</i></a> <a><i>Na hevaṃ vattabbe …pe…</i></a> <a><i>asañcicca adinnaṃ ādiyitvā …pe…</i></a> <a><i>musā bhaṇitvā musāvādī na hotīti?</i></a> <a><i>Āmantā.</i></a> <a><i>Asañcicca mātaraṃ jīvitā voropetvā ānantariko na hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2649, msdiv858"><i>☑ Asañcicca mātaraṃ jīvitā voropetvā ānantariko hotīti?</i></a> <a><i>Āmantā.</i></a> <a><i>“Asañcicca mātaraṃ jīvitā voropetvā ānantariko hotī”ti—</i></a> <a><i>attheva suttantoti?</i></a> <a><i>Natthi.</i></a> <a><i>“Sañcicca mātaraṃ jīvitā voropetvā ānantariko hotī”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Hañci “sañcicca mātaraṃ jīvitā voropetvā ānantariko hotī”ti—</i></a> <a><i>attheva suttanto, no ca vata re vattabbe—</i></a> <a><i>“asañcicca mātaraṃ jīvitā voropetvā ānantariko hotī”ti.</i></a></p>
<p><a data-ref="sc4, ms32Kv_2650, msdiv859"><i>☒ Na vattabbaṃ—</i></a> <a><i>“mātughātako ānantariko”ti?</i></a> <a><i>Āmantā.</i></a> <a><i>Nanu mātā jīvitā voropitāti?</i></a> <a><i>Āmantā.</i></a> <a><i>Hañci mātā jīvitā voropitā, tena vata re vattabbe—</i></a> <a><i>“mātughātako ānantariko”ti.</i></a></p>
<p><a data-ref="sc5, pts-vp-pli594, ms32Kv_2651"><i>☒ Na vattabbaṃ—</i></a> <a><i>“pitughātako ānantariko”ti?</i></a> <a><i>Āmantā.</i></a> <a><i>Nanu pitā jīvitā voropitoti?</i></a> <a><i>Āmantā.</i></a> <a><i>Hañci pitā jīvitā voropito, tena vata re vattabbe—</i></a> <a><i>“pitughātako ānantariko”ti.</i></a></p>
<p><a data-ref="sc6, ms32Kv_2652"><i>☒ Na vattabbaṃ—</i></a> <a><i>“arahantaghātako ānantariko”ti?</i></a> <a><i>Āmantā.</i></a> <a><i>Nanu arahā jīvitā voropitoti?</i></a> <a><i>Āmantā.</i></a> <a><i>Hañci arahā jīvitā voropito, tena vata re vattabbe—</i></a> <a><i>“arahantaghātako ānantariko”ti.</i></a></p>
<p><a data-var="ruhiruppādako → lohituppādako (bj, pts-vp-pli1)" data-ref="sc7, ms32Kv_2653"><i>☒ Na vattabbaṃ—</i></a> <a><i>“ruhiruppādako ānantariko”ti?</i></a> <a><i>Āmantā.</i></a> <a><i>Nanu tathāgatassa lohitaṃ uppāditanti?</i></a> <a><i>Āmantā.</i></a> <a><i>Hañci tathāgatassa lohitaṃ uppāditaṃ, tena vata re vattabbe—</i></a> <a><i>“ruhiruppādako ānantariko”ti.</i></a></p>
<p><a data-ref="sc8, ms32Kv_2654, msdiv860"><i>☑ Saṃghabhedako ānantarikoti?</i></a> <a><i>Āmantā.</i></a> <a><i>Sabbe saṃghabhedakā ānantarikāti?</i></a> <a><i>Na hevaṃ vattabbe …pe…</i></a> <a><i>sabbe saṃghabhedakā ānantarikāti?</i></a> <a><i>Āmantā.</i></a> <a><i>Dhammasaññī saṃghabhedako ānantarikoti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_2655, msdiv861"><i>☑ Dhammasaññī saṃghabhedako ānantarikoti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“atthupāli, saṃghabhedako āpāyiko nerayiko kappaṭṭho atekiccho;</i></a> <a><i>atthupāli, saṃghabhedako na āpāyiko na nerayiko na kappaṭṭho na atekiccho”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“dhammasaññī saṃghabhedako ānantariko”ti.</i></a></p>
<p><a data-ref="sc10, pts-vp-pli595, ms32Kv_2656, msdiv862"><i>☒ Na vattabbaṃ—</i></a> <a><i>“dhammasaññī saṃghabhedako ānantariko”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc11, ms32Kv_2657"><i>“Āpāyiko nerayiko,</i></a><br>
<a><i>Kappaṭṭho saṃghabhedako;</i></a><br>
<a><i>Vaggarato adhammaṭṭho,</i></a><br>
<a><i>Yogakkhemā padhaṃsati;</i></a><br>
<a data-var="bhetvāna → bhindhitvā itipi"><i>Saṃghaṃ samaggaṃ bhetvāna,</i></a><br>
<a><i>Kappaṃ nirayamhi paccatī”ti.</i></a></p>
</blockquote>
<p><a data-ref="sc12, ms32Kv_2658"><i>Attheva suttantoti?</i></a> <a><i>Āmantā.</i></a> <a><i>Tena hi saṃghabhedako ānantarikoti.</i></a></p>
<p class="endsutta"><a data-ref="ms32Kv_2659"><i>Asañciccakathā niṭṭhitā.</i></a></p>
</article>
</section>
</div>
</body>
</html>
