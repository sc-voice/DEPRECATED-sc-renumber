<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niggahapaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Niggahakathā</i></a></h1>
</div>
<p><a data-ref="sc1, pts-vp-pli524, ms32Kv_2351, msdiv743"><i>☑ Paro parassa cittaṃ niggaṇhātīti?</i></a> <a><i>Āmantā.</i></a> <a><i>Paro parassa cittaṃ “mā rajji”, “mā dussi”, “mā muyhi”, “mā kilissī”ti niggaṇhātīti?</i></a> <a><i>Na hevaṃ vattabbe …pe…</i></a> <a><i>paro parassa cittaṃ niggaṇhātīti?</i></a> <a><i>Āmantā.</i></a> <a><i>Paro parassa uppanno phasso “mā nirujjhī”ti niggaṇhātīti?</i></a> <a><i>Na hevaṃ vattabbe …pe…</i></a> <a><i>paro parassa uppannā vedanā …pe…</i></a> <a><i>uppannā saññā …</i></a> <a><i>uppannā cetanā …</i></a> <a><i>uppannaṃ cittaṃ …</i></a> <a><i>uppannā saddhā …</i></a> <a><i>uppannaṃ vīriyaṃ …</i></a> <a><i>uppannā sati …</i></a> <a><i>uppanno samādhi …pe…</i></a> <a><i>uppannā paññā “mā nirujjhī”ti niggaṇhātīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2352"><i>☑ Paro parassa cittaṃ niggaṇhātīti?</i></a> <a><i>Āmantā.</i></a> <a><i>Paro parassa atthāya rāgaṃ pajahati …</i></a> <a><i>dosaṃ pajahati …pe…</i></a> <a><i>anottappaṃ pajahatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2353"><i>☑ Paro parassa cittaṃ niggaṇhātīti?</i></a> <a><i>Āmantā.</i></a> <a><i>Paro parassa atthāya maggaṃ bhāveti …</i></a> <a><i>satipaṭṭhānaṃ bhāveti …pe…</i></a> <a><i>bojjhaṅgaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2354"><i>☑ Paro parassa cittaṃ niggaṇhātīti?</i></a> <a><i>Āmantā.</i></a> <a><i>Paro parassa atthāya dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, pts-vp-pli525, ms32Kv_2355"><i>☑ Paro parassa cittaṃ niggaṇhātīti?</i></a> <a><i>Āmantā.</i></a> <a><i>Añño aññassa kārako, paraṃkataṃ sukhaṃ dukkhaṃ añño karoti añño paṭisaṃvedetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2356"><i>☑ Paro parassa cittaṃ niggaṇhātīti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-var="Attanāva → attanāhi (^dhp157-166#165.1 [157. Bodhirājakumāravatthu/165. Cūḷakālaupāsakavatthu]; ^mnd2#21 [Guhaṭṭhakasuttaniddesa]; ^cnd5#311 [Pucchāniddesa/ Dhotakamāṇavapucchāniddesa])" data-ref="sc7, ms32Kv_2357"><i>“Attanāva kataṃ pāpaṃ,</i></a><br>
<a><i>attanā saṅkilissati;</i></a><br>
<a><i>Attanā akataṃ pāpaṃ,</i></a><br>
<a><i>attanāva visujjhati;</i></a><br>
<a><i>Suddhi asuddhi paccattaṃ,</i></a><br>
<a><i>nāñño aññaṃ visodhaye”ti.</i></a></p>
</blockquote>
<p><a data-ref="sc8, ms32Kv_2358"><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“paro parassa cittaṃ niggaṇhātī”ti.</i></a></p>
<p><a data-ref="sc9, ms32Kv_2359, msdiv744"><i>☒ Na vattabbaṃ—</i></a> <a><i>“paro parassa cittaṃ niggaṇhātī”ti?</i></a> <a><i>Āmantā.</i></a> <a><i>Nanu atthi balappattā, atthi vasībhūtāti?</i></a> <a><i>Āmantā.</i></a> <a><i>Hañci atthi balappattā, atthi vasībhūtā, tena vata re vattabbe—</i></a> <a><i>“paro parassa cittaṃ niggaṇhātī”ti.</i></a></p>
<p class="endsutta"><a data-ref="ms32Kv_2360"><i>Niggahakathā niṭṭhitā.</i></a></p>
</article>
</section>
</div>
</body>
</html>
