<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv21.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Khuddakaaḍḍhapaṇṇāsaka</i></a></p>
<p><a><i>Ekavīsatimavagga</i></a></p>
<h1><a><i>Avivittakathā</i></a></h1>
</div>
<p><a data-ref="sc1, ms32Kv_2703, msdiv879"><i>☑ Puthujjano tedhātukehi dhammehi avivittoti?</i></a> <a><i>Āmantā.</i></a> <a><i>Puthujjano tedhātukehi phassehi …pe…</i></a> <a><i>tedhātukāhi vedanāhi …</i></a> <a><i>saññāhi …</i></a> <a><i>cetanāhi …</i></a> <a><i>cittehi …</i></a> <a><i>saddhāhi …</i></a> <a><i>vīriyehi …</i></a> <a><i>satīhi …</i></a> <a><i>samādhīhi …pe…</i></a> <a><i>tedhātukāhi paññāhi avivittoti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2704"><i>☑ Puthujjano tedhātukehi kammehi avivittoti?</i></a> <a><i>Āmantā.</i></a> <a><i>Yasmiṃ khaṇe puthujjano cīvaraṃ deti, tasmiṃ khaṇe paṭhamaṃ jhānaṃ upasampajja viharati …pe…</i></a> <a><i>ākāsānañcāyatanaṃ upasampajja viharatīti?</i></a> <a><i>Na hevaṃ vattabbe …pe…</i></a> <a><i>yasmiṃ khaṇe puthujjano piṇḍapātaṃ deti …pe…</i></a> <a><i>senāsanaṃ deti …pe…</i></a> <a><i>gilānapaccayabhesajjaparikkhāraṃ deti, tasmiṃ khaṇe catutthaṃ jhānaṃ upasampajja viharati …</i></a> <a><i>nevasaññānāsaññāyatanaṃ upasampajja viharatīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2705, msdiv880"><i>☒ Na vattabbaṃ—</i></a> <a><i>“puthujjano tedhātukehi kammehi avivitto”ti?</i></a> <a><i>Āmantā.</i></a> <a><i>Puthujjanassa rūpadhātuarūpadhātūpagaṃ kammaṃ pariññātanti?</i></a> <a><i>Na hevaṃ vattabbe.</i></a> <a><i>Tena hi puthujjano tedhātukehi kammehi avivittoti …pe….</i></a></p>
<p class="endsutta"><a data-ref="ms32Kv_2706"><i>Avivittakathā niṭṭhitā.</i></a></p>
</article>
</section>
</div>
</body>
</html>
