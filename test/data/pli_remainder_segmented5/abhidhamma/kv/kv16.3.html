<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv16.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Soḷasamavagga</i></a></p>
<h1><a><i>Sukhānuppadānakathā</i></a></h1>
</div>
<p><a data-ref="sc1, pts-vp-pli528, ms32Kv_2371, msdiv747"><i>☑ Paro parassa sukhaṃ anuppadetīti?</i></a> <a><i>Āmantā.</i></a> <a><i>Paro parassa dukkhaṃ anuppadetīti?</i></a> <a><i>Na hevaṃ vattabbe …pe…</i></a> <a><i>paro parassa dukkhaṃ na anuppadetīti?</i></a> <a><i>Āmantā.</i></a> <a><i>Paro parassa sukhaṃ na anuppadetīti?</i></a> <a><i>Na hevaṃ vattabbe …pe…</i></a> <a><i>paro parassa sukhaṃ anuppadetīti?</i></a> <a><i>Āmantā.</i></a> <a><i>Paro parassa attano sukhaṃ anuppadeti, aññesaṃ sukhaṃ anuppadeti, tassa sukhaṃ anuppadetīti?</i></a> <a><i>Na hevaṃ vattabbe …pe…</i></a> <a><i>paro parassa nevattano, na aññesaṃ, na tassa sukhaṃ anuppadetīti?</i></a> <a><i>Āmantā.</i></a> <a><i>Hañci paro parassa nevattano, na aññesaṃ, na tassa sukhaṃ anuppadeti, no ca vata re vattabbe—</i></a> <a><i>“paro parassa sukhaṃ anuppadetī”ti.</i></a></p>
<p><a data-ref="sc2, ms32Kv_2372"><i>☑ Paro parassa sukhaṃ anuppadetīti?</i></a> <a><i>Āmantā.</i></a> <a><i>Añño aññassa kārako, paraṃkataṃ sukhaṃ dukkhaṃ añño karoti añño paṭisaṃvedetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2373, msdiv748"><i>☒ Na vattabbaṃ—</i></a> <a><i>“paro parassa sukhaṃ anuppadetī”ti?</i></a> <a><i>Āmantā.</i></a> <a><i>Nanu āyasmā udāyī etadavoca—</i></a> <a><i>“bahūnaṃ vata no bhagavā dukkhadhammānaṃ apahattā, bahūnaṃ vata no bhagavā sukhadhammānaṃ upahattā, bahūnaṃ vata no bhagavā akusalānaṃ dhammānaṃ apahattā, bahūnaṃ vata no bhagavā kusalānaṃ dhammānaṃ upahattā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi paro parassa sukhaṃ anuppadetīti.</i></a></p>
<p class="endsutta"><a data-ref="ms32Kv_2374"><i>Sukhānuppadānakathā niṭṭhitā.</i></a></p>
</article>
</section>
</div>
</body>
</html>
