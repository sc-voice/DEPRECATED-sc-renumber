<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv20.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Vīsatimavagga</i></a></p>
<h1><a><i>Nirayapālakathā</i></a></h1>
</div>
<p><a data-ref="sc1, ms32Kv_2665, msdiv866"><i>☑ Natthi nirayesu nirayapālāti?</i></a> <a><i>Āmantā.</i></a> <a><i>Natthi nirayesu kammakāraṇāti?</i></a> <a><i>Na hevaṃ vattabbe …pe…</i></a> <a><i>atthi nirayesu kammakāraṇāti?</i></a> <a><i>Āmantā.</i></a> <a><i>Atthi nirayesu nirayapālāti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2666"><i>☑ Atthi manussesu kammakāraṇā, atthi ca kāraṇikāti?</i></a> <a><i>Āmantā.</i></a> <a><i>Atthi nirayesu kammakāraṇā, atthi ca kāraṇikāti?</i></a> <a><i>Na hevaṃ vattabbe …pe…</i></a> <a><i>atthi nirayesu kammakāraṇā, natthi ca kāraṇikāti?</i></a> <a><i>Āmantā.</i></a> <a><i>Atthi manussesu kammakāraṇā, natthi ca kāraṇikāti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_2667, msdiv867"><i>☒ Atthi nirayesu nirayapālāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc4, pts-vp-pli597, ms32Kv_2668"><i>“Na vessabhū nopi ca pettirājā,</i></a><br>
<a><i>Somo yamo vessavaṇo ca rājā;</i></a><br>
<a><i>Sakāni kammāni hananti tattha,</i></a><br>
<a data-var="paṇunnaṃ → paṇuṇṇaṃ (sya-all, mr)"><i>Ito paṇunnaṃ paralokapattan”ti.</i></a></p>
</blockquote>
<p><a data-ref="sc5, ms32Kv_2669"><i>Attheva suttantoti?</i></a> <a><i>Āmantā.</i></a> <a><i>Tena hi natthi nirayesu nirayapālāti.</i></a></p>
<p><a data-var="kārenti → karonti (^mn129#8 [Bālapaṇḍitasutta]; ^an3.36#1 [36. Devadūtasutta])" data-ref="sc6, ms32Kv_2670, msdiv868"><i>☑ Natthi nirayesu nirayapālāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“tamenaṃ, bhikkhave, nirayapālā pañcavidhabandhanaṃ nāma kāraṇaṃ kārenti—</i></a> <a><i>tattaṃ ayokhīlaṃ hatthe gamenti, tattaṃ ayokhīlaṃ dutiye hatthe gamenti, tattaṃ ayokhīlaṃ pāde gamenti, tattaṃ ayokhīlaṃ dutiye pāde gamenti, tattaṃ ayokhīlaṃ majjheurasmiṃ gamenti;</i></a> <a><i>so tattha dukkhā tibbā kaṭukā vedanā vedeti;</i></a> <a><i>na ca tāva kālaṃ karoti yāva na taṃ pāpakammaṃ byantī hotī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi atthi nirayesu nirayapālāti.</i></a></p>
<p><a data-var="kuṭhārīhi → kudhārīhi (si, sya-all, pts-vp-pli1)" data-ref="sc7, pts-vp-pli598, ms32Kv_2671"><i>☑ Natthi nirayesu nirayapālāti?</i></a> <a data-var="sajotibhūtāya → sañjotibhūtāya (sya-all)"><i>Āmantā.</i></a> <a><i>Nanu vuttaṃ bhagavatā—</i></a> <a><i>“tamenaṃ, bhikkhave, nirayapālā saṃvesetvā kuṭhārīhi tacchanti …pe…</i></a> <a><i>tamenaṃ, bhikkhave, nirayapālā uddhampādaṃ adhosiraṃ ṭhapetvā vāsīhi tacchanti …pe…</i></a> <a><i>tamenaṃ, bhikkhave, nirayapālā rathe yojetvā ādittāya pathaviyā sampajjalitāya sajotibhūtāya sārentipi paccāsārentipi …pe…</i></a> <a><i>tamenaṃ, bhikkhave, nirayapālā mahantaṃ aṅgārapabbataṃ ādittaṃ sampajjalitaṃ sajotibhūtaṃ āropentipi oropentipi …pe…</i></a> <a><i>tamenaṃ, bhikkhave, nirayapālā uddhampādaṃ adhosiraṃ gahetvā tattāya lohakumbhiyā pakkhipanti ādittāya sampajjalitāya sajotibhūtāya.</i></a> <a><i>So tattha pheṇuddehakaṃ paccati, so tattha pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi tiriyaṃ gacchati.</i></a> <a><i>So tattha dukkhā tibbā kaṭukā vedanā vedayati, na ca tāva kālaṃ karoti yāva na taṃ pāpakammaṃ byantīhoti.</i></a> <a><i>Tamenaṃ, bhikkhave, nirayapālā mahāniraye pakkhipanti.</i></a> <a><i>So kho pana, bhikkhave, mahānirayo—</i></a></p>
<blockquote class="gatha">
<p><a data-ref="sc8, ms32Kv_2672"><i>Catukkaṇṇo catudvāro,</i></a><br>
<a><i>vibhatto bhāgaso mito;</i></a><br>
<a><i>Ayopākārapariyanto,</i></a><br>
<a><i>ayasā paṭikujjito.</i></a></p>
<p><a data-ref="sc9, ms32Kv_2673"><i>Tassa ayomayā bhūmi,</i></a><br>
<a><i>Jalitā tejasā yutā;</i></a><br>
<a><i>Samantā yojanasataṃ,</i></a><br>
<a><i>Pharitvā tiṭṭhati sabbadā”ti.</i></a></p>
</blockquote>
<p><a data-ref="sc10, ms32Kv_2674"><i>Attheva suttantoti?</i></a> <a><i>Āmantā.</i></a> <a><i>Tena hi atthi nirayesu nirayapālāti.</i></a></p>
<p class="endsutta"><a data-ref="ms32Kv_2675"><i>Nirayapālakathā niṭṭhitā.</i></a></p>
</article>
</section>
</div>
</body>
</html>
