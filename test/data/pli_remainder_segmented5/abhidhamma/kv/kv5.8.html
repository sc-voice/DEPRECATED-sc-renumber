<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv5.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pañcamavagga</i></a></p>
<h1><a><i>Anāgatañāṇakathā</i></a></h1>
</div>
<p><a data-ref="sc1, ms32Kv_1516, msdiv439"><i>☑ Anāgate ñāṇaṃ atthīti?</i></a> <a><i>Āmantā.</i></a> <a><i>Anāgataṃ mūlato jānāti, hetuto jānāti, nidānato jānāti, sambhavato jānāti, pabhavato jānāti, samuṭṭhānato jānāti, āhārato jānāti, ārammaṇato jānāti, paccayato jānāti, samudayato jānātīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1517"><i>☑ Anāgate ñāṇaṃ atthīti?</i></a> <a><i>Āmantā.</i></a> <a><i>Anāgataṃ hetupaccayataṃ jānāti, ārammaṇapaccayataṃ jānāti, adhipatipaccayataṃ jānāti, anantarapaccayataṃ jānāti, samanantarapaccayataṃ jānātīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1518"><i>☑ Anāgate ñāṇaṃ atthīti?</i></a> <a><i>Āmantā.</i></a> <a><i>Gotrabhuno puggalassa sotāpattimagge ñāṇaṃ atthīti?</i></a> <a><i>Na hevaṃ vattabbe …pe….</i></a> <a><i>Sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli314, ms32Kv_1519"><i>☑ Sakadāgāmi …pe…</i></a> <a><i>anāgāmi …pe…</i></a> <a><i>arahattasacchikiriyāya paṭipannassa puggalassa arahatte ñāṇaṃ atthīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1520, msdiv440"><i>☒ Na vattabbaṃ—</i></a> <a><i>“anāgate ñāṇaṃ atthī”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“pāṭaliputtassa kho, ānanda, tayo antarāyā bhavissanti—</i></a> <a><i>aggito vā udakato vā mithubhedā vā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi anāgate ñāṇaṃ atthīti.</i></a></p>
<p class="endsutta"><a data-ref="ms32Kv_1521"><i>Anāgatañāṇakathā niṭṭhitā.</i></a></p>
</article>
</section>
</div>
</body>
</html>
