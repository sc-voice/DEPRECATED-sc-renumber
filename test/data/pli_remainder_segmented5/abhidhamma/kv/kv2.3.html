<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv2.3">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Dutiyavagga</i></a></p>
<h1><a><i>Kaṅkhākathā</i></a></h1>
</div>
<p><a data-ref="sc1, ms32Kv_875, msdiv318"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Atthi arahato vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_876"><i>☑ Natthi arahato vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?</i></a> <a><i>Āmantā.</i></a> <a><i>Hañci natthi arahato vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ, no ca vata re vattabbe—</i></a> <a><i>“atthi arahato kaṅkhā”ti.</i></a></p>
<p><a data-ref="sc3, ms32Kv_877"><i>☑ Atthi puthujjanassa kaṅkhā, atthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?</i></a> <a><i>Āmantā.</i></a> <a><i>Atthi arahato kaṅkhā, atthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, pts-vp-pli181, ms32Kv_878"><i>☑ Atthi arahato kaṅkhā, natthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?</i></a> <a><i>Āmantā.</i></a> <a><i>Atthi puthujjanassa kaṅkhā, natthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_879"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Atthi arahato satthari kaṅkhā, dhamme kaṅkhā, saṃghe kaṅkhā, sikkhāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhāti?</i></a> <a><i>Na hevaṃ vattabbe.</i></a></p>
<p><a data-ref="sc6, ms32Kv_880"><i>☑ Natthi arahato satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti?</i></a> <a><i>Āmantā.</i></a> <a><i>Hañci natthi arahato satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhā, no ca vata re vattabbe—</i></a> <a><i>“atthi arahato kaṅkhā”ti.</i></a></p>
<p><a data-ref="sc7, ms32Kv_881"><i>☑ Atthi puthujjanassa kaṅkhā, atthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti?</i></a> <a><i>Āmantā.</i></a> <a><i>Atthi arahato kaṅkhā, atthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti?</i></a> <a><i>Na hevaṃ vattabbe.</i></a></p>
<p><a data-ref="sc8, ms32Kv_882"><i>☑ Atthi arahato kaṅkhā, natthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti?</i></a> <a><i>Āmantā.</i></a> <a><i>Atthi puthujjanassa kaṅkhā, natthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti?</i></a> <a><i>Na hevaṃ vattabbe.</i></a></p>
<p><a data-ref="sc9, pts-vp-pli182, ms32Kv_883, msdiv319"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammoti?</i></a> <a><i>Āmantā.</i></a> <a><i>Hañci arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, no ca vata re vattabbe—</i></a> <a><i>“atthi arahato kaṅkhā”ti.</i></a></p>
<p><a data-ref="sc10, ms32Kv_884"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu arahato doso pahīno …pe…</i></a> <a><i>moho pahīno …pe…</i></a> <a><i>anottappaṃ pahīnaṃ …pe…</i></a> <a><i>rāgappahānāya maggo bhāvito …pe…</i></a> <a><i>bojjhaṅgā bhāvitā …pe…</i></a> <a><i>dosappahānāya …pe…</i></a> <a><i>anottappapahānāya maggo bhāvito …pe…</i></a> <a><i>bojjhaṅgā bhāvitā;</i></a> <a><i>nanu arahā vītarāgo vītadoso vītamoho …pe…</i></a> <a><i>sacchikātabbaṃ sacchikatanti?</i></a> <a><i>Āmantā.</i></a> <a><i>Hañci arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, no ca vata re vattabbe—</i></a> <a><i>“atthi arahato kaṅkhā”ti.</i></a></p>
<p><a data-ref="sc11, pts-vp-pli183, ms32Kv_885, msdiv320"><i>☑ Atthi arahato kaṅkhāti?</i></a> <a><i>Sadhammakusalassa arahato atthi kaṅkhā, paradhammakusalassa arahato natthi kaṅkhāti.</i></a> <a><i>Sadhammakusalassa arahato atthi kaṅkhāti?</i></a> <a><i>Āmantā.</i></a> <a><i>Paradhammakusalassa arahato atthi kaṅkhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_886"><i>☑ Paradhammakusalassa arahato natthi kaṅkhāti?</i></a> <a><i>Āmantā.</i></a> <a><i>Sadhammakusalassa arahato natthi kaṅkhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, ms32Kv_887"><i>☑ Sadhammakusalassa arahato rāgo pahīno, atthi tassa kaṅkhāti?</i></a> <a><i>Āmantā.</i></a> <a><i>Paradhammakusalassa arahato rāgo pahīno, atthi tassa kaṅkhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, pts-vp-pli184, ms32Kv_888"><i>☑ Sadhammakusalassa arahato doso pahīno …pe…</i></a> <a><i>moho pahīno …pe…</i></a> <a><i>anottappaṃ pahīnaṃ …pe…</i></a> <a><i>rāgappahānāya maggo bhāvito …pe…</i></a> <a><i>bojjhaṅgā bhāvitā …pe…</i></a> <a><i>dosappahānāya …pe…</i></a> <a><i>mohappahānāya …pe…</i></a> <a><i>anottappapahānāya maggo bhāvito …pe…</i></a> <a><i>bojjhaṅgā bhāvitā …pe…</i></a> <a><i>sadhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, atthi tassa kaṅkhāti?</i></a> <a><i>Āmantā.</i></a> <a><i>Paradhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, atthi tassa kaṅkhāti?</i></a> <a><i>Na hevaṃ vattabbe …pe…</i></a> <a><i>paradhammakusalassa arahato rāgo pahīno, natthi tassa kaṅkhāti?</i></a> <a><i>Āmantā.</i></a> <a><i>Sadhammakusalassa arahato rāgo pahīno, natthi tassa kaṅkhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, ms32Kv_889"><i>☑ Paradhammakusalassa arahato doso pahīno …pe…</i></a> <a><i>moho pahīno …pe…</i></a> <a><i>anottappaṃ pahīnaṃ …pe…</i></a> <a><i>rāgappahānāya maggo bhāvito …pe…</i></a> <a><i>bojjhaṅgā bhāvitā …pe…</i></a> <a><i>dosappahānāya …pe…</i></a> <a><i>mohappahānāya …pe…</i></a> <a><i>anottappapahānāya maggo bhāvito …pe…</i></a> <a><i>bojjhaṅgā bhāvitā …pe…</i></a> <a><i>paradhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, natthi tassa kaṅkhāti?</i></a> <a><i>Āmantā.</i></a> <a><i>Sadhammakusalo arahā vītarāgo vītadoso vītamoho …pe…</i></a> <a><i>sacchikātabbaṃ sacchikataṃ, natthi tassa kaṅkhāti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, pts-vp-pli185, ms32Kv_890, msdiv321"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“jānatohaṃ, bhikkhave, passato āsavānaṃ khayaṃ vadāmi, no ajānato no apassato.</i></a> <a><i>Kiñca, bhikkhave, jānato kiṃ passato āsavānaṃ khayo hoti?</i></a> <a><i>‘Iti rūpaṃ’ …pe…</i></a> <a><i>‘iti viññāṇassa atthaṅgamo’ti—</i></a> <a><i>evaṃ kho, bhikkhave, jānato evaṃ passato āsavānaṃ khayo hotī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato kaṅkhā”ti.</i></a></p>
<p><a data-ref="sc17, ms32Kv_891"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“jānatohaṃ, bhikkhave, passato āsavānaṃ khayaṃ vadāmi, no ajānato no apassato.</i></a> <a><i>Kiñca, bhikkhave, jānato kiṃ passato āsavānaṃ khayo hoti?</i></a> <a><i>‘Idaṃ dukkhan’ti, bhikkhave …pe…</i></a> <a><i>‘ayaṃ dukkhanirodhagāminī paṭipadā’ti jānato passato āsavānaṃ khayo hoti.</i></a> <a><i>Evaṃ kho, bhikkhave, jānato evaṃ passato āsavānaṃ khayo hotī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato kaṅkhā”ti.</i></a></p>
<p><a data-ref="sc18, ms32Kv_892"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“sabbaṃ, bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāya;</i></a> <a><i>sabbañca kho, bhikkhave, abhijānaṃ parijānaṃ virājayaṃ pajahaṃ bhabbo dukkhakkhayāyā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato kaṅkhā”ti.</i></a></p>
<p><a data-ref="sc19, pts-vp-pli186, ms32Kv_893"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“sahāvassa dassanasampadāya …pe…</i></a> <a><i>chaccābhiṭhānāni abhabba kātun”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato kaṅkhā”ti.</i></a></p>
<p><a data-ref="sc20, ms32Kv_894"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“yasmiṃ, bhikkhave, samaye ariyasāvakassa virajaṃ vītamalaṃ dhammacakkhuṃ udapādi—</i></a> <a><i>‘yaṃ kiñci samudayadhammaṃ sabbaṃ taṃ nirodhadhamman’ti, saha dassanuppādā, bhikkhave, ariyasāvakassa tīṇi saṃyojanāni pahīyanti—</i></a> <a><i>sakkāyadiṭṭhi, vicikicchā, sīlabbataparāmāso”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato kaṅkhā”ti.</i></a></p>
<p><a data-ref="sc21, ms32Kv_895"><i>☑ Atthi arahato kaṅkhāti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc22, ms32Kv_896"><i>“Yadā have pātubhavanti dhammā,</i></a><br>
<a><i>Ātāpino jhāyato brāhmaṇassa;</i></a><br>
<a><i>Athassa kaṅkhā vapayanti sabbā,</i></a><br>
<a><i>Yato pajānāti sahetudhammanti.</i></a></p>
<p><a data-ref="sc23, ms32Kv_897"><i>Yadā have pātubhavanti dhammā,</i></a><br>
<a><i>Ātāpino jhāyato brāhmaṇassa;</i></a><br>
<a><i>Athassa kaṅkhā vapayanti sabbā,</i></a><br>
<a><i>Yato khayaṃ paccayānaṃ avedīti.</i></a></p>
<p><a data-ref="sc24, ms32Kv_898"><i>Yadā have pātubhavanti dhammā,</i></a><br>
<a><i>Ātāpino jhāyato brāhmaṇassa;</i></a><br>
<a><i>Vidhūpayaṃ tiṭṭhati mārasenaṃ,</i></a><br>
<a data-var="Sūriyova → suriyova (bj, sya-all, km, pts-vp-pli1)"><i>Sūriyova obhāsayamantalikkhanti.</i></a></p>
<p><a data-ref="sc25, pts-vp-pli187, ms32Kv_899"><i>Yā kāci kaṅkhā idha vā huraṃ vā,</i></a><br>
<a><i>Sakavediyā vā paravediyā vā;</i></a><br>
<a data-var="Jhāyino → ye jhāyino (^ud5.7#1 [Kaṅkhārevatasutta])"><i>Jhāyino tā pajahanti sabbā,</i></a><br>
<a><i>Ātāpino brahmacariyaṃ carantāti.</i></a></p>
<p><a data-ref="sc26, ms32Kv_900"><i>Ye kaṅkhāsamatikkantā,</i></a><br>
<a><i>kaṅkhābhūtesu pāṇisu;</i></a><br>
<a><i>Asaṃsayā visaṃyuttā,</i></a><br>
<a><i>tesu dinnaṃ mahapphalanti.</i></a></p>
<p><a data-ref="sc27, ms32Kv_901"><i>Etādisī dhammapakāsanettha,</i></a><br>
<a><i>Na tattha kiṃ kaṅkhati koci sāvako;</i></a><br>
<a data-var="Nitthiṇṇaoghaṃ → nittiṇṇaoghaṃ (bj, sya-all, km); nitiṇṇaoghaṃ (pts-vp-pli1, mr)"><i>Nitthiṇṇaoghaṃ vicikicchachinnaṃ,</i></a><br>
<a><i>Buddhaṃ namassāma jinaṃ janindā”ti.</i></a></p>
</blockquote>
<p><a data-ref="sc28, ms32Kv_902"><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“atthi arahato kaṅkhā”ti.</i></a></p>
<p><a data-ref="sc29, ms32Kv_903"><i>☒ Na vattabbaṃ—</i></a> <a><i>“atthi arahato kaṅkhā”ti?</i></a> <a><i>Āmantā.</i></a> <a><i>Nanu arahā itthipurisānaṃ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṃ nāme kaṅkheyyāti?</i></a> <a><i>Āmantā.</i></a> <a><i>Hañci arahā itthipurisānaṃ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṃ nāme kaṅkheyya;</i></a> <a><i>tena vata re vattabbe—</i></a> <a><i>“atthi arahato kaṅkhā”ti.</i></a></p>
<p><a data-ref="sc30, ms32Kv_904"><i>☑ Arahā itthipurisānaṃ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṃ nāme kaṅkheyyāti, atthi arahato kaṅkhāti?</i></a> <a><i>Āmantā.</i></a> <a><i>Arahā sotāpattiphale vā sakadāgāmiphale vā anāgāmiphale vā arahatte vā kaṅkheyyāti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_905"><i>Kaṅkhākathā niṭṭhitā.</i></a></p>
</article>
</section>
</div>
</body>
</html>
