<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv19.1">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Niggahapaṇṇāsaka</i></a></p>
<p><a><i>Ekūnavīsatimavagga</i></a></p>
<h1><a><i>Kilesajahanakathā</i></a></h1>
</div>
<p><a data-ref="sc1, pts-vp-pli576, ms32Kv_2583, msdiv828"><i>☑ Atīte kilese jahatīti?</i></a> <a><i>Āmantā.</i></a> <a><i>Niruddhaṃ nirodheti, vigataṃ vigameti, khīṇaṃ khepeti, atthaṅgataṃ atthaṅgameti, abbhatthaṅgataṃ abbhatthaṅgametīti?</i></a> <a><i>Na hevaṃ vattabbe …pe…</i></a> <a><i>atīte kilese jahatīti?</i></a> <a><i>Āmantā.</i></a> <a><i>Nanu atītaṃ niruddhanti?</i></a> <a><i>Āmantā.</i></a> <a><i>Hañci atītaṃ niruddhaṃ, no ca vata re vattabbe—</i></a> <a><i>“atīte kilese jahatī”ti.</i></a> <a><i>Atīte kilese jahatīti?</i></a> <a><i>Āmantā.</i></a> <a><i>Nanu atītaṃ natthīti?</i></a> <a><i>Āmantā.</i></a> <a><i>Hañci atītaṃ natthi, no ca vata re vattabbe—</i></a> <a><i>“atīte kilese jahatī”ti.</i></a></p>
<p><a data-ref="sc2, ms32Kv_2584, msdiv829"><i>☑ Anāgate kilese jahatīti?</i></a> <a><i>Āmantā.</i></a> <a><i>Ajātaṃ ajaneti, asañjātaṃ asañjaneti, anibbattaṃ anibbatteti, apātubhūtaṃ apātubhāvetīti?</i></a> <a><i>Na hevaṃ vattabbe …pe…</i></a> <a><i>anāgate kilese jahatīti?</i></a> <a><i>Āmantā.</i></a> <a><i>Nanu anāgataṃ ajātanti?</i></a> <a><i>Āmantā.</i></a> <a><i>Hañci anāgataṃ ajātaṃ, no ca vata re vattabbe—</i></a> <a><i>“anāgate kilese jahatī”ti.</i></a> <a><i>Anāgate kilese jahatīti?</i></a> <a><i>Āmantā.</i></a> <a><i>Nanu anāgataṃ natthīti?</i></a> <a><i>Āmantā.</i></a> <a><i>Hañci anāgataṃ natthi, no ca vata re vattabbe—</i></a> <a><i>“anāgate kilese jahatī”ti.</i></a></p>
<p><a data-ref="sc3, pts-vp-pli577, ms32Kv_2585, msdiv830"><i>☑ Paccuppanne kilese jahatīti?</i></a> <a><i>Āmantā.</i></a> <a><i>Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti?</i></a> <a><i>Na hevaṃ vattabbe …pe…</i></a> <a><i>rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti?</i></a> <a><i>Na hevaṃ vattabbe …pe…</i></a></p>
<p><a data-ref="sc4, ms32Kv_2586"><i>☑ Rāgo cittasampayutto, maggo cittasampayuttoti?</i></a> <a><i>Āmantā.</i></a> <a><i>Dvinnaṃ cittānaṃ samodhānaṃ hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2587"><i>☑ Rāgo akusalo, maggo kusaloti?</i></a> <a><i>Āmantā.</i></a> <a><i>Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2588"><i>☑ Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“cattārimāni, bhikkhave, suvidūravidūrāni.</i></a> <a><i>Katamāni cattāri?</i></a> <a><i>Nabhañca, bhikkhave, pathavī ca—</i></a> <a><i>idaṃ paṭhamaṃ suvidūravidūraṃ …pe… tasmā sataṃ dhammo asabbhi ārakā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi na vattabbaṃ—</i></a> <a><i>“kusalākusalā …pe…</i></a> <a><i>sammukhībhāvaṃ āgacchantī”ti.</i></a></p>
<p><a data-ref="sc7, ms32Kv_2589, msdiv831"><i>☒ Na vattabbaṃ—</i></a> <a><i>“atīte kilese jahati, anāgate kilese jahati, paccuppanne kilese jahatī”ti?</i></a> <a><i>Āmantā.</i></a> <a><i>Natthi kilese jahatīti?</i></a> <a><i>Na hevaṃ vattabbe …pe…</i></a> <a><i>tena hi atīte kilese jahati, anāgate kilese jahati, paccuppanne kilese jahatīti.</i></a></p>
<p class="endsutta"><a data-ref="ms32Kv_2590"><i>Kilesajahanakathā niṭṭhitā.</i></a></p>
</article>
</section>
</div>
</body>
</html>
