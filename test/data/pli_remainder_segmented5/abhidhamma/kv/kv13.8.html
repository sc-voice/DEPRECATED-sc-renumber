<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv13.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Terasamavagga</i></a></p>
<h1><a><i>Asātarāgakathā</i></a></h1>
</div>
<p><a data-ref="sc1, pts-vp-pli485, ms32Kv_2180, msdiv674"><i>☑ Atthi asātarāgoti?</i></a> <a><i>Āmantā.</i></a> <a><i>Dukkhābhinandino sattā, atthi keci dukkhaṃ patthenti pihenti esanti gavesanti pariyesanti, dukkhaṃ ajjhosāya tiṭṭhantīti?</i></a> <a><i>Na hevaṃ vattabbe …pe…</i></a> <a><i>nanu sukhābhinandino sattā, atthi keci sukhaṃ patthenti pihenti esanti gavesanti pariyesanti, sukhaṃ ajjhosāya tiṭṭhantīti?</i></a> <a><i>Āmantā.</i></a> <a><i>Hañci sukhābhinandino sattā, atthi keci sukhaṃ patthenti pihenti esanti gavesanti pariyesanti, sukhaṃ ajjhosāya tiṭṭhanti, no ca vata re vattabbe—</i></a> <a><i>“atthi asātarāgo”ti.</i></a></p>
<p><a data-ref="sc2, ms32Kv_2181"><i>☑ Atthi asātarāgoti?</i></a> <a><i>Āmantā.</i></a> <a><i>Dukkhāya vedanāya rāgānusayo anuseti, sukhāya vedanāya paṭighānusayo anusetīti?</i></a> <a><i>Na hevaṃ vattabbe …pe…</i></a> <a><i>nanu sukhāya vedanāya rāgānusayo anuseti, dukkhāya vedanāya paṭighānusayo anusetīti?</i></a> <a><i>Āmantā.</i></a> <a><i>Hañci sukhāya vedanāya rāgānusayo anuseti, dukkhāya vedanāya paṭighānusayo anuseti, no ca vata re vattabbe—</i></a> <a><i>“atthi asātarāgo”ti.</i></a></p>
<p><a data-ref="sc3, ms32Kv_2182, msdiv675"><i>☒ Na vattabbaṃ—</i></a> <a><i>“atthi asātarāgo”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“so evaṃ anurodhavirodhaṃ samāpanno yaṃ kiñci vedanaṃ vedayati sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati abhivadati ajjhosāya tiṭṭhatī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi atthi asātarāgoti.</i></a></p>
<p class="endsutta"><a data-ref="ms32Kv_2183"><i>Asātarāgakathā niṭṭhitā.</i></a></p>
</article>
</section>
</div>
</body>
</html>
