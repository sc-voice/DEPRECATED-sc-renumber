<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv9.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Navamavagga</i></a></p>
<h1><a><i>Ñāṇaṃanārammaṇantikathā</i></a></h1>
</div>
<p><a data-ref="sc1, pts-vp-pli409, ms32Kv_1889, msdiv557"><i>☑ Ñāṇaṃ anārammaṇanti?</i></a> <a><i>Āmantā.</i></a> <a><i>Rūpaṃ nibbānaṃ cakkhāyatanaṃ …pe…</i></a> <a><i>phoṭṭhabbāyatananti?</i></a> <a><i>Na hevaṃ vattabbe …pe…</i></a> <a><i>ñāṇaṃ anārammaṇanti?</i></a> <a><i>Āmantā.</i></a> <a><i>Paññā paññindriyaṃ paññābalaṃ sammādiṭṭhi dhammavicayasambojjhaṅgo anārammaṇoti?</i></a> <a><i>Na hevaṃ vattabbe …pe…</i></a> <a><i>paññā paññindriyaṃ paññābalaṃ sammādiṭṭhi dhammavicayasambojjhaṅgo sārammaṇoti?</i></a> <a><i>Āmantā.</i></a> <a><i>Ñāṇaṃ sārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1890"><i>☑ Ñāṇaṃ anārammaṇanti?</i></a> <a><i>Āmantā.</i></a> <a><i>Katamakkhandhapariyāpannanti?</i></a> <a><i>Saṅkhārakkhandhapariyāpannanti.</i></a> <a><i>Saṅkhārakkhandho anārammaṇoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho anārammaṇoti?</i></a> <a><i>Āmantā.</i></a> <a><i>Vedanākkhandho saññākkhandho viññāṇakkhandho anārammaṇoti?</i></a> <a><i>Na hevaṃ vattabbe …pe…</i></a> <a><i>ñāṇaṃ saṅkhārakkhandhapariyāpannaṃ anārammaṇanti?</i></a> <a><i>Āmantā.</i></a> <a><i>Paññā saṅkhārakkhandhapariyāpannā anārammaṇāti?</i></a> <a><i>Na hevaṃ vattabbe …pe…</i></a> <a><i>paññā saṅkhārakkhandhapariyāpannā sārammaṇāti?</i></a> <a><i>Āmantā.</i></a> <a><i>Ñāṇaṃ saṅkhārakkhandhapariyāpannaṃ sārammaṇanti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, pts-vp-pli410, ms32Kv_1891"><i>☑ Ñāṇaṃ saṅkhārakkhandhapariyāpannaṃ anārammaṇaṃ, paññā saṅkhārakkhandhapariyāpannā sārammaṇāti?</i></a> <a><i>Āmantā.</i></a> <a><i>Saṅkhārakkhandho ekadeso sārammaṇo ekadeso anārammaṇoti?</i></a> <a><i>Na hevaṃ vattabbe …pe…</i></a> <a><i>saṅkhārakkhandho ekadeso sārammaṇo ekadeso anārammaṇoti?</i></a> <a><i>Āmantā.</i></a> <a><i>Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1892, msdiv558"><i>☒ Na vattabbaṃ—</i></a> <a><i>“ñāṇaṃ anārammaṇan”ti?</i></a> <a><i>Āmantā.</i></a> <a><i>Arahā cakkhuviññāṇasamaṅgī ñāṇīti vattabboti?</i></a> <a><i>Āmantā.</i></a> <a><i>Atthi tassa ñāṇassa ārammaṇanti?</i></a> <a><i>Na hevaṃ vattabbe …pe…</i></a> <a><i>tena hi ñāṇaṃ anārammaṇanti.</i></a> <a><i>Arahā cakkhuviññāṇasamaṅgī paññavāti vattabboti?</i></a> <a><i>Āmantā.</i></a> <a><i>Atthi tāya paññāya ārammaṇanti?</i></a> <a><i>Na hevaṃ vattabbe …pe….</i></a> <a><i>Tena hi paññā anārammaṇāti.</i></a></p>
<p class="endsutta"><a data-ref="ms32Kv_1893"><i>Ñāṇaṃ anārammaṇantikathā niṭṭhitā.</i></a></p>
</article>
</section>
</div>
</body>
</html>
