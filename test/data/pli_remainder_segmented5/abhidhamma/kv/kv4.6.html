<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv4.6">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Catutthavagga</i></a></p>
<h1><a><i>Bodhiyābuddhotikathā</i></a></h1>
</div>
<p><a data-ref="sc1, pts-vp-pli281, ms32Kv_1363, msdiv398"><i>☑ Bodhiyā buddhoti?</i></a> <a><i>Āmantā.</i></a> <a><i>Bodhiyā niruddhāya vigatāya paṭipassaddhāya abuddho hotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_1364"><i>☑ Bodhiyā buddhoti?</i></a> <a><i>Āmantā.</i></a> <a><i>Atītāya bodhiyā buddhoti?</i></a> <a><i>Na hevaṃ vattabbe …pe…</i></a> <a><i>atītāya bodhiyā buddhoti?</i></a> <a><i>Āmantā.</i></a> <a><i>Tāya bodhiyā bodhikaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc3, ms32Kv_1365"><i>☑ Tāya bodhiyā bodhikaraṇīyaṃ karotīti?</i></a> <a><i>Āmantā.</i></a> <a><i>Tāya bodhiyā dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_1366"><i>☑ Bodhiyā buddhoti?</i></a> <a><i>Āmantā.</i></a> <a><i>Anāgatāya bodhiyā buddhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_1367"><i>☑ Anāgatāya bodhiyā buddhoti?</i></a> <a><i>Āmantā.</i></a> <a><i>Tāya bodhiyā bodhikaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_1368"><i>☑ Tāya bodhiyā bodhikaraṇīyaṃ karotīti?</i></a> <a><i>Āmantā.</i></a> <a><i>Tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, pts-vp-pli282, ms32Kv_1369"><i>☑ Paccuppannāya bodhiyā buddho, tāya bodhiyā bodhikaraṇīyaṃ karotīti?</i></a> <a><i>Āmantā.</i></a> <a><i>Atītāya bodhiyā buddho, tāya bodhiyā bodhikaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_1370"><i>☑ Paccuppannāya bodhiyā buddho, tāya bodhiyā dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti?</i></a> <a><i>Āmantā.</i></a> <a><i>Atītāya bodhiyā buddho, tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_1371"><i>☑ Paccuppannāya bodhiyā buddho, tāya bodhiyā bodhikaraṇīyaṃ karotīti?</i></a> <a><i>Āmantā.</i></a> <a><i>Anāgatāya bodhiyā buddho, tāya bodhiyā bodhikaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc10, ms32Kv_1372"><i>☑ Paccuppannāya bodhiyā buddho, tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Āmantā.</i></a> <a><i>Anāgatāya bodhiyā buddho, tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc11, ms32Kv_1373"><i>☑ Atītāya bodhiyā buddho, na ca tāya bodhiyā bodhikaraṇīyaṃ karotīti?</i></a> <a><i>Āmantā.</i></a> <a><i>Paccuppannāya bodhiyā buddho, na ca tāya bodhiyā bodhikaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc12, ms32Kv_1374"><i>☑ Atītāya bodhiyā buddho, na ca tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Āmantā.</i></a> <a><i>Paccuppannāya bodhiyā buddho, na ca tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc13, pts-vp-pli283, ms32Kv_1375"><i>☑ Anāgatāya bodhiyā buddho, na ca tāya bodhiyā bodhikaraṇīyaṃ karotīti?</i></a> <a><i>Āmantā.</i></a> <a><i>Paccuppannāya bodhiyā buddho, na ca tāya bodhiyā bodhikaraṇīyaṃ karotīti?</i></a> <a><i>Na hevaṃ vattabbe …pe….</i></a></p>
<p><a data-ref="sc14, ms32Kv_1376"><i>☑ Anāgatāya bodhiyā buddho, na ca tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Āmantā.</i></a> <a><i>Paccuppannāya bodhiyā buddho, na ca tāya bodhiyā dukkhaṃ parijānāti …pe… maggaṃ bhāvetīti?</i></a> <a><i>Na hevaṃ vattabbe …pe….</i></a></p>
<p><a data-ref="sc15, ms32Kv_1377, msdiv399"><i>☑ Atītāya bodhiyā buddho, anāgatāya bodhiyā buddho, paccuppannāya bodhiyā buddhoti?</i></a> <a><i>Āmantā.</i></a> <a><i>Tīhi bodhīhi buddhoti?</i></a> <a><i>Na hevaṃ vattabbe …pe….</i></a></p>
<p><a data-ref="sc16, ms32Kv_1378"><i>☑ Tīhi bodhīhi buddhoti?</i></a> <a><i>Āmantā.</i></a> <a><i>Satataṃ samitaṃ abbokiṇṇaṃ tīhi bodhīhi samannāgato samohito, tisso bodhiyo paccupaṭṭhitāti?</i></a> <a><i>Na hevaṃ vattabbe …pe….</i></a></p>
<p><a data-ref="sc17, ms32Kv_1379"><i>☒ Na vattabbaṃ—</i></a> <a><i>“bodhiyā buddho”ti?</i></a> <a><i>Āmantā.</i></a> <a><i>Nanu bodhipaṭilābhā buddhoti?</i></a> <a><i>Āmantā.</i></a> <a><i>Hañci bodhipaṭilābhā buddho, tena vata re vattabbe—</i></a> <a><i>“bodhiyā buddho”ti.</i></a></p>
<p><a data-ref="sc18, ms32Kv_1380"><i>☑ Bodhipaṭilābhā buddhoti, bodhiyā buddhoti?</i></a> <a><i>Āmantā.</i></a> <a><i>Bodhipaṭilābhā bodhīti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1381"><i>Bodhiyā buddhotikathā niṭṭhitā.</i></a></p>
</article>
</section>
</div>
</body>
</html>
