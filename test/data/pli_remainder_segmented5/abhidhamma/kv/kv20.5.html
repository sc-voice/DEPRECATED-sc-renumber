<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv20.5">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Vīsatimavagga</i></a></p>
<h1><a><i>Maggakathā</i></a></h1>
</div>
<p><a data-ref="sc1, pts-vp-pli600, ms32Kv_2680, msdiv872"><i>☑ Pañcaṅgiko maggoti?</i></a> <a><i>Āmantā.</i></a> <a><i>Nanu aṭṭhaṅgiko maggo vutto bhagavatā, seyyathidaṃ—</i></a> <a><i>sammādiṭṭhi …pe… sammāsamādhīti?</i></a> <a><i>Āmantā.</i></a> <a><i>Hañci aṭṭhaṅgiko maggo vutto bhagavatā, seyyathidaṃ—</i></a> <a><i>sammādiṭṭhi …pe… sammāsamādhi, no ca vata re vattabbe—</i></a> <a><i>“pañcaṅgiko maggo”ti.</i></a></p>
<p><a data-ref="sc2, ms32Kv_2681"><i>☑ Pañcaṅgiko maggoti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a></p>
<blockquote class="gatha">
<p><a data-ref="sc3, ms32Kv_2682"><i>“Maggānaṃ aṭṭhaṅgiko seṭṭho,</i></a><br>
<a><i>Saccānaṃ caturo padā;</i></a><br>
<a><i>Virāgo seṭṭho dhammānaṃ,</i></a><br>
<a><i>Dvipadānañca cakkhumā”ti.</i></a></p>
</blockquote>
<p><a data-ref="sc4, ms32Kv_2683"><i>Attheva suttantoti?</i></a> <a><i>Āmantā.</i></a> <a><i>Tena hi aṭṭhaṅgiko maggoti.</i></a></p>
<p><a data-ref="sc5, ms32Kv_2684, msdiv873"><i>☑ Sammāvācā maggaṅgaṃ, sā ca na maggoti?</i></a> <a><i>Āmantā.</i></a> <a><i>Sammādiṭṭhi maggaṅgaṃ, sā ca na maggoti?</i></a> <a><i>Na hevaṃ vattabbe …pe…</i></a> <a><i>sammāvācā maggaṅgaṃ, sā ca na maggoti?</i></a> <a><i>Āmantā.</i></a> <a><i>Sammāsaṅkappo …pe…</i></a> <a><i>sammāvāyāmo …pe…</i></a> <a><i>sammāsati …pe…</i></a> <a><i>sammāsamādhi maggaṅgaṃ, so ca na maggoti?</i></a> <a><i>Na hevaṃ vattabbe …pe….</i></a></p>
<p><a data-ref="sc6, ms32Kv_2685"><i>☑ Sammākammanto …pe…</i></a> <a><i>sammāājīvo maggaṅgaṃ, so ca na maggoti?</i></a> <a><i>Āmantā.</i></a> <a><i>sammādiṭṭhi …pe… sammāsamādhi maggaṅgaṃ, so ca na maggoti?</i></a> <a><i>Na hevaṃ vattabbe …pe….</i></a></p>
<p><a data-ref="sc7, pts-vp-pli601, ms32Kv_2686"><i>☑ Sammādiṭṭhi maggaṅgaṃ, sā ca maggoti?</i></a> <a><i>Āmantā.</i></a> <a><i>Sammāvācā maggaṅgaṃ, sā ca maggoti?</i></a> <a><i>Na hevaṃ vattabbe …pe…</i></a> <a><i>sammādiṭṭhi maggaṅgaṃ, sā ca maggoti?</i></a> <a><i>Āmantā.</i></a> <a><i>Sammākammanto …pe…</i></a> <a><i>sammāājīvo maggaṅgaṃ, so ca maggoti?</i></a> <a><i>Na hevaṃ vattabbe …pe….</i></a></p>
<p><a data-ref="sc8, ms32Kv_2687"><i>☑ Sammāsaṅkappo …pe…</i></a> <a><i>sammāvāyāmo …pe…</i></a> <a><i>sammāsati …pe…</i></a> <a><i>sammāsamādhi maggaṅgaṃ, so ca maggoti?</i></a> <a><i>Āmantā.</i></a> <a><i>Sammāvācā …pe…</i></a> <a><i>sammākammanto …pe…</i></a> <a><i>sammāājīvo maggaṅgaṃ, so ca maggoti?</i></a> <a><i>Na hevaṃ vattabbe …pe….</i></a></p>
<p><a data-ref="sc9, ms32Kv_2688, msdiv874"><i>☒ Ariyo aṭṭhaṅgiko maggoti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“pubbeva kho panassa kāyakammaṃ vacīkammaṃ ājīvo suparisuddho hoti;</i></a> <a><i>evamassāyaṃ ariyo aṭṭhaṅgiko maggo bhāvanāpāripūriṃ gacchatī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi pañcaṅgiko maggoti.</i></a></p>
<p><a data-ref="sc10, ms32Kv_2689, msdiv875"><i>☑ Pañcaṅgiko maggoti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“yasmiṃ kho, subhadda, dhammavinaye ariyo aṭṭhaṅgiko maggo na upalabbhati, samaṇopi tattha na upalabbhati, dutiyopi tattha samaṇo na upalabbhati, tatiyopi tattha samaṇo na upalabbhati, catutthopi tattha samaṇo na upalabbhati.</i></a> <a><i>Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi …pe… tatiyopi …pe… catutthopi tattha samaṇo upalabbhati.</i></a> <a><i>Imasmiṃ kho, subhadda, dhammavinaye ariyo aṭṭhaṅgiko maggo upalabbhati. Idheva, subhadda, samaṇo, idha dutiyo samaṇo, idha tatiyo samaṇo, idha catuttho samaṇo. Suññā parappavādā samaṇebhi aññehī”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi aṭṭhaṅgiko maggoti.</i></a></p>
<p class="endsutta"><a data-ref="ms32Kv_2690"><i>Maggakathā niṭṭhitā.</i></a></p>
</article>
</section>
</div>
</body>
</html>
