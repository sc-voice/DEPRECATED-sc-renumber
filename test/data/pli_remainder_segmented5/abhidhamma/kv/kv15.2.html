<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv15.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Pannarasamavagga</i></a></p>
<h1><a><i>Aññamaññapaccayakathā</i></a></h1>
</div>
<p><a data-var="Avijjāpaccayāva → avijjāpaccayāpi (bj, pts-vp-pli1)" data-ref="sc1, pts-vp-pli511, ms32Kv_2292, msdiv718"><i>☑ Avijjāpaccayāva saṅkhārā, na vattabbaṃ—</i></a> <a><i>“saṅkhārapaccayāpi avijjā”ti?</i></a> <a><i>Āmantā.</i></a> <a><i>Nanu avijjā saṅkhārena sahajātāti?</i></a> <a><i>Āmantā.</i></a> <a><i>Hañci avijjā saṅkhārena sahajātā, tena vata re vattabbe—</i></a> <a><i>“avijjāpaccayāpi saṅkhārā, saṅkhārapaccayāpi avijjā”ti.</i></a></p>
<p><a data-ref="sc2, ms32Kv_2293"><i>☑ Taṇhāpaccayāva upādānaṃ, na vattabbaṃ—</i></a> <a><i>“upādānapaccayāpi taṇhā”ti?</i></a> <a><i>Āmantā.</i></a> <a><i>Nanu taṇhā upādānena sahajātāti?</i></a> <a><i>Āmantā.</i></a> <a><i>Hañci taṇhā upādānena sahajātā, tena vata re vattabbe—</i></a> <a><i>“taṇhāpaccayāpi upādānaṃ, upādānapaccayāpi taṇhā”ti.</i></a></p>
<p><a data-ref="sc3, ms32Kv_2294, msdiv719"><i>☒ “Jarāmaraṇapaccayā, bhikkhave, jāti, jātipaccayā bhavo”ti—</i></a> <a><i>attheva suttantoti?</i></a> <a><i>Natthi.</i></a> <a><i>Tena hi avijjāpaccayāva saṅkhārā, na vattabbaṃ—</i></a> <a><i>“saṅkhārapaccayāpi avijjā”ti.</i></a> <a><i>Taṇhāpaccayāva upādānaṃ, na vattabbaṃ—</i></a> <a><i>“upādānapaccayāpi taṇhā”ti.</i></a></p>
<p><a data-var="ti → ^dn14#121 [Mahāpadānasutta/11. Bodhisattaabhinivesa] thokaṃ pana" data-ref="sc4, ms32Kv_2295"><i>☑ “Viññāṇapaccayā, bhikkhave, nāmarūpaṃ, nāmarūpapaccayāpi viññāṇan”ti—</i></a> <a><i>attheva suttantoti?</i></a> <a><i>Āmantā.</i></a> <a><i>Tena hi avijjāpaccayāpi saṅkhārā, saṅkhārapaccayāpi avijjā;</i></a> <a><i>taṇhāpaccayāpi upādānaṃ, upādānapaccayāpi taṇhāti.</i></a></p>
<p class="endsutta"><a data-ref="ms32Kv_2296"><i>Aññamaññapaccayakathā niṭṭhitā.</i></a></p>
</article>
</section>
</div>
</body>
</html>
