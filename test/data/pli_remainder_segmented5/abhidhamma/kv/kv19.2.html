<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv19.2">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Ekūnavīsatimavagga</i></a></p>
<h1><a><i>Suññatākathā</i></a></h1>
</div>
<p><a data-ref="sc1, pts-vp-pli578, ms32Kv_2591, msdiv832"><i>☑ Suññatā saṅkhārakkhandhapariyāpannāti?</i></a> <a><i>Āmantā.</i></a> <a><i>Animittaṃ saṅkhārakkhandhapariyāpannanti?</i></a> <a><i>Na hevaṃ vattabbe …pe…</i></a> <a><i>suññatā saṅkhārakkhandhapariyāpannāti?</i></a> <a><i>Āmantā.</i></a> <a><i>Appaṇihito saṅkhārakkhandhapariyāpannoti?</i></a> <a><i>Na hevaṃ vattabbe …pe…</i></a> <a><i>animittaṃ na vattabbaṃ—</i></a> <a><i>“saṅkhārakkhandhapariyāpannan”ti?</i></a> <a><i>Āmantā.</i></a> <a><i>Suññatā na vattabbā—</i></a> <a><i>“saṅkhārakkhandhapariyāpannā”ti?</i></a> <a><i>Na hevaṃ vattabbe …pe…</i></a> <a><i>appaṇihito na vattabbo—</i></a> <a><i>“saṅkhārakkhandhapariyāpanno”ti?</i></a> <a><i>Āmantā.</i></a> <a><i>Suññatā na vattabbā—</i></a> <a><i>“saṅkhārakkhandhapariyāpannā”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc2, ms32Kv_2592"><i>☑ Suññatā saṅkhārakkhandhapariyāpannāti?</i></a> <a><i>Āmantā.</i></a> <a><i>Saṅkhārakkhandho na anicco na saṅkhato na paṭiccasamuppanno na khayadhammo na vayadhammo na virāgadhammo na nirodhadhammo na vipariṇāmadhammoti?</i></a> <a><i>Na hevaṃ vattabbe …pe…</i></a> <a><i>nanu saṅkhārakkhandho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammoti?</i></a> <a><i>Āmantā.</i></a> <a><i>Hañci saṅkhārakkhandho anicco …pe…</i></a> <a><i>vipariṇāmadhammo, no ca vata re vattabbe—</i></a> <a><i>“suññatā saṅkhārakkhandhapariyāpannā”ti.</i></a></p>
<p><a data-ref="sc3, pts-vp-pli579, ms32Kv_2593, msdiv833"><i>☑ Rūpakkhandhassa suññatā saṅkhārakkhandhapariyāpannāti?</i></a> <a><i>Āmantā.</i></a> <a><i>Saṅkhārakkhandhassa suññatā rūpakkhandhapariyāpannāti?</i></a> <a><i>Na hevaṃ vattabbe …pe…</i></a> <a><i>vedanākkhandhassa …pe…</i></a> <a><i>saññākkhandhassa …</i></a> <a><i>viññāṇakkhandhassa suññatā saṅkhārakkhandhapariyāpannāti?</i></a> <a><i>Āmantā.</i></a> <a><i>Saṅkhārakkhandhassa suññatā viññāṇakkhandhapariyāpannāti?</i></a> <a><i>Na hevaṃ vattabbe …pe….</i></a></p>
<p><a data-ref="sc4, ms32Kv_2594"><i>☑ Saṅkhārakkhandhassa suññatā na vattabbā—</i></a> <a><i>“rūpakkhandhapariyāpannā”ti?</i></a> <a><i>Āmantā.</i></a> <a><i>Rūpakkhandhassa suññatā na vattabbā—</i></a> <a><i>“saṅkhārakkhandhapariyāpannā”ti?</i></a> <a><i>Na hevaṃ vattabbe …pe…</i></a> <a><i>saṅkhārakkhandhassa suññatā na vattabbā—</i></a> <a><i>“vedanākkhandhapariyāpannā …pe…</i></a> <a><i>saññākkhandhapariyāpannā …</i></a> <a><i>viññāṇakkhandhapariyāpannā”ti?</i></a> <a><i>Āmantā.</i></a> <a><i>Viññāṇakkhandhassa suññatā na vattabbā—</i></a> <a><i>“saṅkhārakkhandhapariyāpannā”ti?</i></a> <a><i>Na hevaṃ vattabbe …pe….</i></a></p>
<p><a data-ref="sc5, ms32Kv_2595, msdiv834"><i>☒ Na vattabbaṃ—</i></a> <a><i>“suññatā saṅkhārakkhandhapariyāpannā”ti?</i></a> <a><i>Āmantā.</i></a> <a><i>Nanu vuttaṃ bhagavatā—</i></a> <a><i>“suññamidaṃ, bhikkhave, saṅkhārā attena vā attaniyena vā”ti.</i></a> <a><i>Attheva suttantoti?</i></a> <a><i>Āmantā.</i></a> <a><i>Tena hi suññatā saṅkhārakkhandhapariyāpannāti.</i></a></p>
<p class="endsutta"><a data-ref="ms32Kv_2596"><i>Suññatākathā niṭṭhitā.</i></a></p>
</article>
</section>
</div>
</body>
</html>
