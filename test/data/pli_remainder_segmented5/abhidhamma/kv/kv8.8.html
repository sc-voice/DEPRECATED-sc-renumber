<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="kv8.8">
<article>
<div class="hgroup">
<p class="division"><a><i>Kathāvatthu</i></a></p>
<p><a><i>Mahāpaṇṇāsaka</i></a></p>
<p><a><i>Aṭṭhamavagga</i></a></p>
<h1><a><i>Arūperūpakathā</i></a></h1>
</div>
<p><a data-ref="sc1, ms32Kv_1778, msdiv524"><i>☑ Atthi rūpaṃ arūpesūti?</i></a> <a><i>Āmantā.</i></a> <a><i>Rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>nanu arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti?</i></a> <a><i>Āmantā.</i></a> <a><i>Hañci arūpabhavo …pe… arūpattabhāvapaṭilābho, no ca vata re vattabbe—</i></a> <a><i>“atthi rūpaṃ arūpesū”ti.</i></a></p>
<p><a data-ref="sc2, pts-vp-pli379, ms32Kv_1779"><i>☑ Atthi rūpaṃ arūpesūti?</i></a> <a><i>Āmantā.</i></a> <a><i>Pañcavokārabhavo gati sattāvāso saṃsāro yoni viññāṇaṭṭhiti attabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>nanu catuvokārabhavo …pe… attabhāvapaṭilābhoti?</i></a> <a><i>Āmantā.</i></a> <a><i>Hañci catuvokārabhavo gati …pe… attabhāvapaṭilābho, no ca vata re vattabbe—</i></a> <a><i>“atthi rūpaṃ arūpesū”ti.</i></a></p>
<p><a data-ref="sc3, ms32Kv_1780, msdiv525"><i>☑ Atthi rūpaṃ rūpadhātuyā, so ca rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti?</i></a> <a><i>Āmantā.</i></a> <a><i>Atthi rūpaṃ arūpesu, so ca rūpabhavo rūpagati …pe… rūpattabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi rūpaṃ rūpadhātuyā, so ca pañcavokārabhavo gati …pe… attabhāvapaṭilābhoti?</i></a> <a><i>Āmantā.</i></a> <a><i>Atthi rūpaṃ arūpesu, so ca pañcavokārabhavo gati …pe… attabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-var="rūpadhātuyā → arūpadhātuyā (sabbattha)" data-ref="sc4, ms32Kv_1781"><i>☑ Atthi rūpaṃ arūpesu, so ca arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti?</i></a> <a data-var="rūpadhātuyā → arūpadhātuyā (sabbattha)"><i>Āmantā.</i></a> <a><i>Atthi rūpaṃ rūpadhātuyā, so ca arūpabhavo arūpagati …pe… arūpattabhāvapaṭilābhoti?</i></a> <a><i>Na hevaṃ vattabbe …pe…</i></a> <a><i>atthi rūpaṃ arūpesu, so ca catuvokārabhavo gati …pe… attabhāvapaṭilābhoti?</i></a> <a><i>Āmantā.</i></a> <a><i>Atthi rūpaṃ rūpadhātuyā, so ca catuvokārabhavo gati …pe… attabhāvapaṭilābhoti?</i></a> <a><i>Na hevaṃ vattabbe …pe….</i></a></p>
<p><a data-var="arūpaṃ → ^dn33#194 [Saṅgītisutta/5. Pañcaka]; ^an5.200#1 [200. Nissāraṇīyasutta]; ^it72#1 [Nissaraṇiyasutta]" data-ref="sc5, ms32Kv_1782, msdiv526"><i>☑ Atthi rūpaṃ arūpesūti?</i></a> <a data-var="arūpaṃ → ^dn33#194 [Saṅgītisutta/5. Pañcaka]; ^an5.200#1 [200. Nissāraṇīyasutta]; ^it72#1 [Nissaraṇiyasutta]"><i>Āmantā.</i></a> <a><i>Nanu rūpānaṃ nissaraṇaṃ arūpaṃ vuttaṃ bhagavatāti?</i></a> <a><i>Āmantā.</i></a> <a><i>Hañci rūpānaṃ nissaraṇaṃ arūpaṃ vuttaṃ bhagavatā, no ca vata re vattabbe—</i></a> <a><i>“atthi rūpaṃ arūpesū”ti.</i></a></p>
<p><a data-ref="sc6, pts-vp-pli380, ms32Kv_1783"><i>☑ Rūpānaṃ nissaraṇaṃ arūpaṃ vuttaṃ bhagavatā, atthi rūpaṃ arūpesūti?</i></a> <a><i>Āmantā.</i></a> <a><i>Kāmānaṃ nissaraṇaṃ nekkhammaṃ vuttaṃ bhagavatā, atthi nekkhammesu kāmā, atthi anāsavesu āsavā, atthi apariyāpannesu pariyāpannāti?</i></a> <a><i>Na hevaṃ vattabbe …pe….</i></a></p>
<p class="endsutta"><a data-ref="ms32Kv_1784"><i>Arūpe rūpakathā niṭṭhitā.</i></a></p>
</article>
</section>
</div>
</body>
</html>
